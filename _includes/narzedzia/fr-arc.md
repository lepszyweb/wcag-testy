- [ARC Toolkit](https://www.paciellogroup.com/toolkit/): rozszerzenie przeglądarki Chrome opracowane przez programistów z Pacciello Group. 
   - Szybko i skutecznie testuje pojedyncze strony pod kątem dostępności i wskazuje niezgodności z kryteriami sukcesu na poziomie A i AA wytycznych WCAG 2.1 bądź sytuacje, które wymagają dodatkowej weryfikacji przez człowieka. 
   - Testy przeprowadzane przez ARC są zorganizowane w kategorie i podkategorie: **Media** (Obrazy, Obrazy tła, Bogate media), **Struktura** (Nagłówki, Punkty orientacyjne, Listy, Akapity, Treść generowana, Tabele, Formularze, Ramki, Tytuły, Wyróżnianie tekstu, Języki), **Klawiatura** (Łącza, Łącza wewnętrzne, Przyciski, Klawisze dostępu, Indeks tabulacji, Porządek tabulacji), **ARIA** (ARIA Ul, ARIA Live, ARIA Usage, ARIA Hidden), **Kolor** (Kontrast koloru), **Identyfikatory**. 
   - Nazwy kategorii i podkategorii są nagłówkami wierszy tabeli, prezentującej wyniki w sześciu kolumnach. Kolumny w tabeli wyników pokazują liczbę widocznych i&nbsp;niewidocznych wystąpień, w tym błędów i ostrzeżeń. 
   - Szczegóły przeprowadzonych testów widoczne są po wybraniu w tabeli każdej podkategorii. 
   - Wyniki testów sklasyfikowane są jako **Zaliczone** (*OK*), **Błędy** (*Error*), **Ostrzeżenia** (*Warn*) i **Ukryte** (*Hidden*).

