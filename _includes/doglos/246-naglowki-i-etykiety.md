## Standard dostępności

- {% include ks/2-4-6.md %}

Nagłówków i etykiet dotyczą także poniższe kryteria sukcesu:
- {% include ks/1-3-1.md %}
- {% include ks/2-4-10.md %}
- {% include ks/3-3-2.md %}
- {% include ks/4-1-2.md %}

## Objaśnienie kryterium sukcesu

KS 2.4.6 Nagłówki i etykiety zapewnia zgodność z zasadą **funkcjonalności**, ponieważ opisowe nagłówki i etykiety pomagają użytkownikom zrozumieć, jakie informacje są zawarte na stronach internetowych, w dokumentach elektronicznych i aplikacjach oraz w jaki sposób te informacje są uporządkowane. Gdy nagłówki są jasne i opisowe, użytkownicy mogą łatwiej znaleźć poszukiwane informacje i łatwiej zrozumieć relacje między różnymi częściami treści. Etykiety opisowe pomagają użytkownikom zidentyfikować określone składniki w treści.

Celem kryterium sukcesu **2.4.6 Nagłówki i etykiety** jest zapewnienie, że każdy użyty nagłówek będzie dokładnie opisywać następującą po nim treść, a każda widoczna etykieta elementu interaktywnego określać jego przeznaczenie.

Kryterium sukcesu 2.4.6 Nagłówki i etykiety uszczegóławia zasadę **2. Funkcjonalności** i wytyczną **2.4 Możliwość nawigacji**. 

Zasada **funkcjonalności** wymaga, aby &bdquo;Komponenty interfejsu i nawigacja były możliwe do użycia&rdquo;. Nagłówki i etykiety będą możliwe do użycia tylko wtedy, gdy będą wystarczająco opisywać treść, której dotyczą. 

To, że kryterium sukcesu znalazło się w zestawie objętych wytyczną **Możliwość nawigacji** wyraźnie precyzuje rolę nagłówków i etykiet jako narzędzi ułatwiających użytkownikowi nawigację, znajdowanie treści, ustalanie, gdzie się znajduje oraz co i jak może zrobić.

Zauważmy, że kryterium sukcesu 2.4.6 nie wymaga ani stosowania nagłówków ani stosowania etykiet, ani też nie wymaga odpowiedniego oznaczania treści użytych jako nagłówki lub etykiety. Gdyby ująć kryterium sukcesu 2.4.6 w zdaniu skontruowanym w trybie instrukcji warunkowej, brzmiałaby ona: **jeżeli stosowane są nagłówki i etykiety, to muszą one opisywać temat lub cel treści**.  

Kwestię odpowiedniego oznaczania nagłówków i etykiet reguluje kryterium sukcesu 1.3.1 Informacje i relacje, a także kryterium 4.1.2 Nazwa, rola, wartość. Wymóg stosowania nagłówków został sformułowany tylko w odniesieniu do sekcji w kryterium sukcesu 2.4.10. Kryterium to zostało ustalone dopiero na poziomie AAA. Natomiast stosowania etykiet, alternatywnie z instrukcjami, wymaga kryterium sukcesu 3.3.2 Etykiety lub instrukcje.

Możliwe jest, że treść spełnia kryterium sukcesu 2.4.6, bo znajdujące się w niej nagłówki i etykiety opisują temat lub cel treści, ale nie spełni kryterium sukcesu 1.3.1 (jeśli nagłówki lub etykiety nie zostaną poprawnie oznaczone lub określone.
 
I odwrotnie, treść może również spełniać kryterium sukcesu 1.3.1, bo znajdują się w niej odpowiednio oznaczone lub określone nagłówki i etykiety), ale nie spełni kryterium sukcesu 2.4.6, jeśli te nagłówki lub etykiety nie będą wystarczająco jasne lub opisowe.

Elementy sterujące i pola formularzy mogą mieć odpowiednią dostępną nazwę (np. określoną za pomocą aria-label=”…”) i tym samym spełniać kryterium sukcesu 4.1.2, ale nadal mogą nie spełnić kryterium sukcesu 2.4.6, jeśli etykiety określone za pomocą alternatywnych metod zapewnienia dostępnej nazwy nie będą wystarczająco jasne i opisowe.


Kryterium sukcesu 2.4.6 stanowi jednoznacznie, że nagłówki i etykiety mają opisywać treść i cel, czyli jasno i wystarczająco określać, jakie informacje są zawarte w treści, albo określać przeznaczenie etykietowanej kontrolki - jaką akcję wywoła lub jakie informacje użytkownik ma wprowadzić.  


Nagłówki służa nawigacji, mogą być skanowane, zarówno wizualnie, jak i przy pomocy technologii wspomagającej. Powinny zatem wyjaśniać, o czym jest strona lub sekcja strony, dokument lub jego część, ekran programu lub jego część, powinny identyfikować sekcje treści w odniesieniu zarówno do strony internetowej lub dokumentu albo ekranu jako całości, jak i do innych sekcji tej samej strony internetowej, dokumentu, ekranu. 

Etykiety, które jasno opisują dane, jakie mają być wprowadzone w polach formularzy, pomagają użytkownikom skutecznie wypełniać formularze. Dzięki etykietom, które opisują elementy interfejsu, użytkownicy dowiadują się, jaki jest ich cel i  znaczenie.

Korzyści ze spełnienia kryterium sukcesu 2.4.6 Nagłowki i etykiety odniosą wszyscy użytkownicy, że spełnianie tego kryterium ma szczególny wpływ na:

- osoby, które mają trudności w czytaniu, osoby z ograniczoną pamięcią krótkotrwałą, z ograniczeniami możliwości poznawczych i uczenia się, z trudnościami językowymi,
-  osoby niewidome i z ograniczeniami wzroku,
-  osoby z ograniczeniami ruchu, siły i możliwości manipulacji.

Gdy nagłówki są opisowe, osoby, które mają problemy poznawcze, z czytaniem, z koncentracją uwagi i pamięcią krótkotrwałą mogą łatwiej znajdować poszukiwane treści, nawigować do nich i skupiać się na nich, a dzięki etykietom jasno i zwięźle określającym przeznaczenie elementów interaktywnych osoby z takimi trudnościami mogą efektywnie korzystać z udostępnianych funkcji, wypełniać poprawnie formularze.

Gdy opisowe nagłówki i etykiety są także dobrze oznakowane zgodnie z kryterium sukcesu 1.3.1, pomagają osobom niewidomym i słabowidzącym oraz innym, korzystającym z czytników ekranu przeglądać treści i nawigować do interesujących ich miejsc. 

Nagłówki i etykiety nie muszą być długie. Wystarczyć może słowo, a czasem nawet pojedynczy znak, jeśli tylko zapewnia odpowiednią wskazówkę do znajdowania i poruszania się po treści.

### Wpływ niespełnienia KS 2.4.6 Nagłówki i etykiety na osoby z niepełnosprawnościami

| Rodzaj niepełnosprawności | Opis wpływu |
|---------------------------|-------------|
{% include doglos/wplyw-01-bez-wzroku.md %}
{% include doglos/wplyw-02-z-ogr-wzroku.md %}
{% include doglos/wplyw-07-z-ogr-manipulacji.md %}
{% include doglos/wplyw-08-z-ogr-sily.md %}
{% include doglos/wplyw-09-z-ogr-poznawczymi.md %}

### Stosowanie KS 2.4.2 w technologiach informacyjno-komunikacyjnych

| Technologia | Możliwość zastosowania KS 2.4.2 Nagłówki i etykiety |
|----------------------|-------------------------------------------------------------------------|
| wszystkie (strony internetowe, oprogramowanie, dokumenty biurowe, pliki PDF, aplikacje mobilne)| Niezależnie od technologii, za każdym razem, gdy stosowana jest etykieta lub nagłówek, musi opisywać temat lub cel treści, której dotyczy.|





