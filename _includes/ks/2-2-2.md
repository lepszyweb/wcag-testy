[**2.2.2 Wstrzymywanie (pauza), zatrzymywanie, ukrywanie**](https://wcag.lepszyweb.pl/#pause-stop-hide) - **poziom A**: Wszystkie poniższe zasady obowiązują w przypadku informacji, która przesuwa się, porusza, <a href="#" data-toggle="tooltip" data-original-title="{{site.data.glossary.migotanie}}">migota</a> lub automatycznie jest aktualizowana:

- **Poruszanie się, przesuwanie, migotanie**: Każdą informację, która porusza się, przesuwa lub mruga, a takie działanie (1) włącza się automatycznie, (2) jest widoczne dłużej niż 5 sekund, (3) jest przedstawiane równolegle z inną treścią — użytkownik może wstrzymać, zatrzymać lub ukryć za pomocą dostępnego mechanizmu, chyba, że poruszanie się, przesuwanie lub migotanie jest częścią czynności gdzie takie działanie jest <a href="#" data-toggle="tooltip" data-original-title="{{site.data.glossary.istotny}}">istotne</a>, oraz:
- **Automatyczna aktualizacja**: Każdą automatycznie aktualizującą się informację, która (1) włącza się automatycznie oraz (2) jest przedstawiana równolegle z inną treścią — użytkownik może wstrzymać, zatrzymać lub kontrolować częstotliwość aktualizacji za pomocą dostępnego mechanizmu, chyba, że automatyczna aktualizacja jest częścią takiej czynności, gdzie takie działanie jest <a href="#" data-toggle="tooltip" data-original-title="{{site.data.glossary.istotny}}">niezbędne</a>.

  *Uwaga 1:* Wytyczna 2.3 zawiera więcej informacji na temat treści migoczącej lub zawierającej błyski.

  *Uwaga 2:* Ponieważ każda treść, która nie spełnia tego kryterium sukcesu może utrudnić użytkownikowi skorzystanie z całej strony, cała zawartość danej strony (bez względu na to, czy spełnia inne kryteria, czy nie) musi spełnić powyższe kryterium. Więcej informacji: Spełnienie wymagań: Brak zakłóceń.

  *Uwaga 3:* Treść, która jest aktualizowana okresowo przez aplikację lub przesyłana w sposób ciągły do programu użytkownika, nie musi być przechowywana lub przedstawiana, w czasie pomiędzy wstrzymaniem a wznowieniem prezentacji, ponieważ może to być technicznie nie możliwe, a w wielu przypadkach mogłoby wprowadzać użytkownika w błąd.

  *Uwaga 4:* Animacja, która pojawia się w czasie poprzedzającym załadowanie treści, może być uznana za istotną, jeśli wszyscy użytkownicy nie mogą dokonać interakcji w tym czasie oraz jeśli brak wskazania etapu załadowania mógłby wprowadzić użytkownika w błąd lub mogłoby mu się wydawać, że załadowanie treści zostało zawieszone albo przerwane.
