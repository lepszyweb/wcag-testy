---
title: Treść ruchoma, migająca lub błyskająca


sidebar: testy_sidebar

permalink: 08-P-poruszanie-i-blyski
folder: testy/latwe
---

## Treść ruchoma, migająca lub błyskająca

Ruchome, migające lub błyskające treści to karuzele (np. [przykład karuzeli](https://www.w3.org/WAI/tutorials/carousels/animations/#c), reklamy, filmy wideo, automatyczne aktualizowanie aukcji internetowych, notowań giełdowych, przewijanie wiadomości w kanałach informacyjnych i inne. Użytkownicy muszą mieć możliwość kontrolowania ruchomych treści, zwłaszcza niektóre osoby z zaburzeniami uwagi lub zaburzeniami przetwarzania obrazów.

Potencjalne problemy z dostępnością podczas poruszania, migania lub błyskania treści obejmują:
1.	**Zrozumienie przesuwanych informacji** - niektóre osoby czytają i przetwarzają informacje powoli. Treść może zniknąć, zanim ludzie zdążą ją przeczytać. Niektórzy ludzie mają trudności ze śledzeniem ruchomych obiektów.
2.	**Odwracanie uwagi przez ruchome treści** – Przesuwanie czy miganie  treści może utrudniać skupianie się i czytanie w innym miejscu; oznacza to, że ludzie nie mogą skupić się na istotnych dla nich treściach, ponieważ ich uwagę przyciąga ruch w innym obszarze strony internetowej.

Ponadto migająca lub błyskająca treść może powodować drgawki u osób z padaczką światłoczułą, szczególnie jeśli:

1.	miga więcej niż trzy razy w ciągu jednej sekundy,
2.	obejmuje dostatecznie duży obszar ekranu oraz
3.	jest stosunkowo jasna.

### Co sprawdzać
-	Sprawdź, czy istnieją na stronie jakieś treści ruchome, migające lub przewijane, które uruchamiają się automatycznie, a ruch trwa dłużej niż pięć sekund. Jeśli tak, sprawdź, czy użytkownik może je wstrzymać, zatrzymania lub ukryć.
-	Sprawdź, czy istnieją na stronie jakiekolwiek treści aktualizowane automatycznie (takie jak ceny akcji, licytacji, wiadomości w kanale informacyjnym). Jeśli tak, sprawdź, czy użytkownik może je wstrzymać, zatrzymania lub ukryć albo ustalać częstotliwość aktualizacji.
-	Sprawdź, czy istnieje jakaś treść, która błyska częściej niż trzy razy w ciągu jednej sekundy. Jeśli tak, to konieczna jest dalsza ocena, jak wyjaśniono w [Zrozumieć kryterium sukcesu 2.3.1 Trzy błyski lub wartości poniżej progu](https://www.w3.org/WAI/WCAG21/Understanding/three-flashes-or-below-threshold.html).


### Dowiedz się więcej o treściach ruchomych, migających i błyskających  
-	[Zrozumieć Kryterium sukcesu 2.2.2 Wstrzymywanie (pauza), zatrzymywanie, ukrywanie](https://www.w3.org/WAI/WCAG21/Understanding/pause-stop-hide.html) (poziom A); artykuł w języku angielskim, skorzystaj z tłumaczenia Google.
-	[Zrozumieć kryterium sukcesu 2.3.1 Trzy błyski lub wartości poniżej progu](https://www.w3.org/WAI/WCAG21/Understanding/three-flashes-or-below-threshold.html) (Poziom A); artykuł w języku angielskim, skorzystaj z tłumaczenia Google.
-	[Animacje - WAI Web Accessibility Tutorial](https://www.w3.org/WAI/tutorials/carousels/animations/) - poradnik w języku angielskim, skorzystaj z tłumaczenia Google.
