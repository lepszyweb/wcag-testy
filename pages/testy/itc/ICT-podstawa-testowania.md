---
title: Podstawa testowania TIK - wprowadzenie
last_updated: 22 października 2024
toc: false
sidebar: testy_sidebar
permalink: ICT-podstawa-testowania
folder: testy/itc
---

## Podstawa testowania TIK - wprowadzenie

Jest to robocze tłumaczenie wersji 3.1 [<span lang="en">ICT Testing Baseline</span> (Podstawy testowania TIK)](https://section508coordinators.github.io/ICTTestingBaseline/) ustanowionej przez US Federal CIO Council (podkomitet Federalnej Rady Dyrektorów ds. Informatyki Stanów Zjednoczonych) w celu zapewnienia standaryzowanego zestawu komponentów do oceny zgodności z normami Sekcji 508.

Według założeń twórców „Włączenie Podstawy testowania do procesu testowania zapewnia, że  testowane są niezbędne elementy, zmniejszając ryzyko pominięcia ważnych wymagań. Testy podstawowe zapewniają jasne wskazówki dotyczące tego, co należy przetestować, pomagając organizacjom ocenić dokładność ich metodologii testowania i narzędzi.”

## Czym jest Podstawa testowania TIK? 
Podstawa testowania TIK (Technologii Informacyjno-Komunikacyjnych) to kompleksowy i niezależny od jakichkolwiek narzędzi testowych zestaw komponentów testowych, które powinien zawierać proces testowania zgodności z sekcją 508, aby zagwarantować pełne spełnienie wszystkich wymagań.

Podstawa testowania TIK **nie jest**:
- procedurą lub metodologią testowania krok po kroku.
- konkretnym narzędziem testowym lub oprogramowaniem do testowania zgodności z sekcją 508

Pierwsza wersja *ICT Testing Baseline* powstała w 2009 roku, aby zapewnić spójność w testach zgodności technologii informacyjno-komunikacyjnych z&nbsp;wymaganiami Section 508. Później Podstawa testowania została wykorzystana w&nbsp;przygotowaniu [Trusted Tester: Section 508 Conformance Test Process For Web](https://section508coordinators.github.io/TrustedTester/) - procesu testowania zgodności internetowej z&nbsp;Sekcją 508, opublikowanego w&nbsp;lipcu 2019 roku w&nbsp;wersji&nbsp;5.

Po oparciu norm Sekcji 508 w 2017 roku na *Web Content Accessibility Guidelines* (WCAG) *ICT Testing Baseline* oraz *Trusted Tester Conformance Test Process* zostały odpowiednio zmodernizowane, a ICT Testing Baseline Working Group (ITBWG) zdecydowała się kontynuować promowanie Baseline jako **ujednoliconej podstawy dla procesów testowania zgodności** w celu usprawnienia testowania w całym rządzie.  

1 kwietnia 2024 *ICT Testing Baseline* zostały zaktualizowane do wersji 3.1. 

**Sekcja 508** zaimplementowała do prawa amerykańskiego WCAG 2.0 na poziomie A i AA. Stąd Podstawa testowa obejmuje tylko testy bazowe, sprawdzające kryteria sukcesu WCAG 2.0 na poziomie A i AA. **Nie zawiera** testów nowych kryteriów sukcesu, wprowadzonych w WCAG 2.1 i WCAG 2.2. 

Zmiany wprowadzone w najnowszej wersji Podstawy testowania TIK odnoszą się głównie do wykorzystania w&nbsp;uzasadnieniach metod testowych, instrukcjach testowania oraz w sekcjach dotyczących założeń, ograniczeń i&nbsp;wyjątków [Objaśnień kryteriów sukcesu WCAG 2.2](https://wcag.irdpl.pl/understanding/). Natomiast testy podstawowe są mapowane tylko do wymagań sekcji 508 (i WCAG 2.0).

**Oznacza to**, że jeśli ktoś chce skorzystać z Podstaw testowania TIK, by opracować swój własny proces testowy, zgodny z wymogami określonymi w polskiej ustawie o dostępności cyfrowej stron internetowych i aplikacji mobilnych, musi **uzupełnić** ten zestaw testów co najmniej o testy sprawdzające zgodność z kryteriami sukcesu na poziomie A i AA dodanymi w WCAG 2.1.  


Licencja *ICT Testing Baseline* pozwala na ich wykorzystanie bez ograniczeń, między innymi daje prawo do używania, kopiowania, modyfikowania, łączenia, publikowania, rozpowszechniania, udzielania podlicencji i/lub sprzedawania kopii pod warunkiem uznania praw autorskich twórców i stosowanych zastrzerzeń dotyczących nieudzielania jakichkolwiek gwarancji związanych z użytkowniem.

Korzystając z tej licencji, przedstawiamy do wykorzystania polską adaptację *ICT Testing Baseline* , licząc, że:

- **po pierwsze**, będą pomocne w ocenianiu dostępnosci stron internetowych i aplikacji mobilnych oraz
- **po drugie**, pomogą w stworzeniu polskiej bazy podstawowych testów dostępności cyfrowej.

Jeśli chcesz dowiedzieć się więcej na temat amerykańskich rozwiązań, odwiedź [Section 508 Testing](http://www.dhs.gov/compliance-test-processes).

