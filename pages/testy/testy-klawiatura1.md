---
title: Jak obsługiwać stronę internetową za pomocą klawiatury
summary: "Dostępną stronę można obsługiwać tylko klawiaturą za pomocą klawiszy sterujących, takich jak TAB, strzałki, Enter, Space, ESC"
sidebar: testy_sidebar
permalink: testy-klawiatura
folder: testy
---

## Dlaczego to jest ważne
Wśród użytkowników są osoby, które z różnych powodów podczas korzystania ze stron internetowych nie mogą używać myszki lub panelu dotykowego. Dlatego wśród kryteriów sukcesu znalazł się wymóg, że:   

{% include ks/2-1-1.md %}

Przeglądanie stron internetowych za pomocą klawiatury, czyli otwieranie, przeglądanie treści i interakcje z elementami <a href="#" data-toggle="tooltip" data-original-title="{{site.data.glossary.interaktywnosc}}">interaktywnymi</a>, jest łatwe. Przeglądarki umożliwiają wykonywanie tych czynności za pomocą kilku klawiszy, których zapewne już używasz.    


## Otwieranie strony internetowej
Najpierw upewnij się, że masz już otwartą przeglądarkę internetową. Jeśli tak, wykonaj kolejno trzy czynności:

- Naciśnij **Ctrl + L** albo **F6**, aby umieścić fokus w pasku adresu przeglądarki.
- Wpisz adres strony, którą chcesz odwiedzić (na przykład lepszyweb.pl)
- Naciśnij klawisz **Enter**, aby wysłać swoje żądanie strony.

## Przeglądanie strony internetowej
Stronę można przeglądać w dwojaki sposób:
- przewijać stronę (okno strony, obszar roboczy) w dół, w górę, w lewo, w prawo,
- przeskakiwać między elementami interaktywnymi.

Aby przewijać stronę:

- użyj klawiszy strzałek w lewo, w prawo, w dół lub w górę,
- użyj klawiszy <span lang="en">**Page Up**</span> lub  <span lang="en">**Page Down**</span>, aby przewinąć stronę w dół lub w górę o jeden ekran
- użyj klawiszy <span lang="en">**Home**</span>, aby powrócić na początek strony lub <span lang="en">**End**</span>, aby przejść na koniec strony. 

Aby przeskakiwać między interaktywnymi elementami strony:

- użyj klawisza **Tab**, aby przemieszczać się do przodu,
- użyj kombinacji klawiszy **Shift + Tab**, aby przemieszczać się do tyłu. 

Poruszanie się po stronie za pomocą klawisza **Tab** lub kombinacji klawiszy **Shift + Tab** nazywa się **nawigacją sekwencyjną**, czasem **nawigacją liniową**, często **tabulacją*.

Nawigacja sekwencyjna polega na przenoszeniu tzw. <a href="#" data-toggle="tooltip" data-original-title="{{site.data.glossary.interaktywnosc}}">fokusu klawiatury</a> między kolejnymi interaktywnymi elementami strony. Komponentami, na których można ustawić fokus są łącza, przyciski, kontrolki formularzy (pola, opcje wyboru), a także złożone kmponenty oparte na javascript, nazywane <a href="#" data-toggle="tooltip" data-original-title="{{site.data.glossary.widzet}}">widżetami</a>.

Aby nawigacja sekwencyjna była możliwa, komponent strony otrzymujący fokus musi być odpowiednio wyróżniony. W&nbsp;przeciwnym przypadku osoba korzystająca z&nbsp;klawiatury nie będzie w stanie skutecznie nawigować po stronie.    

## Interakcja ze stroną internetową
Z elementami, które otrzymują fokus, użytkownik może wchodzić w&nbsp;interakcje. Użytkownik myszki klika element interaktywny, a&nbsp;użytkownik klawiatury posługuje się w&nbsp;tym celu klawiszami sterującymi: 

Użyj klawisza **Enter**, aby:

- aktywować łącze lub przycisk.
- wysłać formularz (gdy element formularza jest aktywny, z wyjątkiem pól textarea).

Użyj klawisza **Space**, aby:
- przełączyć stan elementu (na przykład pola wyboru).
- otworzyć lub zamknąć element (na przykład na liście wyboru).

Użyj klawiszy **strzałek**, aby:
- zmienić wartość elementu (na przykład na liście wyboru, w grupie przycisków opcji lub w widżecie suwaka wartości minimum - maksimum).
- przesuąć kursor (na przykład podczas wprowadzania tekstu).

Użyj klawisza **Esc**, aby:
- anulować monit.
- zamykać elementy, takie jak okna dialogowe lub rozszerzone kombinacje.

## Teraz twoja kolej!
Uczenie się przez działanie jest zawsze dobrym sposobem na podniesienie swoich umiejętności!

Używając powyższych skrótów klawiaturowych (i być może innych), możesz być w stanie w pełni korzystać z&nbsp;dowolnej witryny. 

**Możesz**, bo nie zależy to tylko od Ciebie, ale także od twórcy strony internetowej, czy zapewnił, że wszystkie treści będą dostępne także dla osób, które nie mogą posłużyć się myszą.

