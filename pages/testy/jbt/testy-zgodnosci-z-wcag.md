---
title: O Testach zgodności z WCAG
summary: "Podstawą oceny dostępności cyfrowej są testy zgodności z powszechnie uznanym standardem, jakim są Wytyczne dla dostępności internetowej (WCAG). "
sidebar: testy_sidebar
toc: false
permalink: testy-zgodnosci-z-wcag
folder: testy/jbt
---

## Cel projektu 
Celem projektu „Jednolita baza testów zgodności z WCAG” lub krócej „Testy zgodności z WCAG” jest:
- zapewnienie podstawy do eksperckiej oceny dostępności cyfrowej zasobów internetowych **oraz**
- zwiększenie wartości ocen poprzez oparcie ich na wspólnej interpretacji WCAG i zestawie testów, które są wystarczająco solidne, aby dać zainteresowanym stronom zaufanie do wyników.

## Wymagania
Testy powinny spełniać następujące wymagania:
- **zgodność techniczna** z dokumentami W3C WAI: [WCAG 2.1](https://www.w3.org/TR/WCAG21/), [Jak spełnić WCAG](https://wcag.lepszyweb.pl), [Zrozumieć WCAG 2.1](https://www.w3.org/WAI/WCAG21/Understanding/) oraz [Techniki WCAG 2.1](https://www.w3.org/WAI/WCAG21/Techniques/#techniques),
- **niezależność od narzędzi i programów użytkownika**: opisy oczekiwań i testów powinny być sformułowane tak, aby nie wymagały stosowania konkretnych narzędzi, przeglądarek, technologii wspomagających.
- **jednoznaczność**: opisy oczekiwań i testów powinny być interpretowane tylko w jeden sposób,    
- **powtarzalność** (replikacyjność): przeprowadzenie tych samych testów na tej samej stronie przez różnych oceniających powinno przynosić te same wyniki w ramach określonej tolerancji.

## Źródła opisów
Opisy testów powinny opierać się na sprawdzonych wzorach testów publikowanych w otwartych źródłach oraz doświadczeniu autorów opisów. Źródłami opisów mogą być w szczególności:
- [Unified Web Evaluation Methodology](http://www.wabcluster.org/uwem1_2/) - Jednolita metodologia oceny dostępności internetowej zaprojektowana dla oceny zgodności z WCAG 1.0
- [ICT Testing Baseline](https://section508coordinators.github.io/ICTTestingBaseline/) - stosowana w amerykańskich agencjach rządowych  
- [Trusted Tester: Section 508 Conformance Test Process For Web](https://section508coordinators.github.io/TrustedTester/) - amerykańska baza testów dla „zaufanych” testerów
- [RGAA](https://rgaa.lepszyweb.pl) - francuska metodyka oceny dostępności 

## Format opisów
Opis testów powinien uwzględniać, na ile to możliwe, wymagania [formatu reguł ACT](https://w3c.github.io/wcag-act/act-rules-format.html), 

ACT określa wspólny format pisania reguł testów dostępności, który pozwala wszystkim zaangażowanym w testowanie dostępności dokumentować i udostępniać swoje procedury testowe w sposób solidny, przejrzysty i zrozumiały, a tym samym zwiększać rzetelność i porównywalność ocen dostępności, minimalizować zamieszanie powodowane różnymi interpretacjami norm dostępności cyfrowej. 

- Zobacz [Szablon opisu testu](szablon-opisu-testu)
