---
title: 3-3-2 Etykiety lub instrukcje


sidebar: testy_sidebar
permalink: 3-3-2-Etykiety-lub-instrukcje
folder: testy/adept
---

## Test
**Czy wszystkie pola do wprowadzania danych przez użytkownika są zaopatrzone w etykiety lub instrukcje?**

## Wyjaśnienie
Serwis internetowy powinien wspomagać użytkownika we wprowadzaniu danych w formularzach. Służą temu między innymi etykiety i instrukcje wyświetlane przy każdym polu.
Etykiety informują użytkownika jakie informacje należy w tym miejscu wprowadzić (np. adres email, wybór województwa, zaznacz kolor.
Instrukcje informują użytkownika, w jaki sposób wprowadzić żądane informacje (np. data w formacie rrrr-mm-dd, hasło powinno zawierać od 6 do 32 znaków, proszę wpisać samymi dużymi literami).
Odpowiednie etykiety i instrukcje ułatwią wprowadzanie danych i ograniczą liczbę popełnianych błędów.


## Testowanie
Przejrzyj formularze w serwisie internetowym i sprawdź, czy przy każdym elemencie (polu tekstowym, polu wyboru i opcji, liście) znajdują się etykiety lub instrukcje. Etykiety powinny znajdować się przy każdym elemencie, a instrukcje w razie potrzeby doprecyzowania sposobu wprowadzania danych. Etykiety powinny być dowiązane do elementów formularza za pomocą znacznika LABEL.
