---
title: 1-4-1 Użycie koloru


sidebar: testy_sidebar
permalink: 1-4-1-Uzycie-koloru
folder: testy/adept
---

## Test
**Czy istotne informacje przekazywane użytkownikowi są prezentowane inaczej, niż z użyciem koloru?**

## Wyjaśnienie
Bardzo wielu użytkowników ma problem z widzeniem kolorów. Dotyczy to osób niewidomych, słabowidzących, daltonistów, ale także użytkowników korzystających z monochromatycznych wyświetlaczy, na przykład e-ink. Dlatego ważne informacje nie mogą być przekazywane wyłącznie kolorem. Kolor może być wykorzystywany, ponieważ dla części użytkowników jest to forma szybka i oczywista, ale musi być użyty jakiś inny wyróżnik, na przykład pogrubiona czcionka, dodatkowe znaki lub inne oznaczenia. Szczególnie często popełnianym błędem jest zaznaczanie innym kolorem obowiązkowych pól w formularzach lub błędów w tekście. W wypadku pól obowiązkowych można stosować oznaczenia gwiazdkami i semantyczne, a w wypadku błędów - podkreślenie tekstu.

## Testowanie
Przejrzyj serwis internetowy pod kątem występujących w nim kolorów. Jeżeli jakiś kolor pojawia się w celu oznaczenia istotnej informacji (podkreślenia informacji, elementów obowiązkowych itp.) sprawdź, czy dokonano wyróżnienia także na inny sposób, na przykład przez zmianę czcionki.
