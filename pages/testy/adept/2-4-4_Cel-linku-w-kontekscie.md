---
title: 2-4-4 Cel linku (w kontekście)


sidebar: testy_sidebar
permalink: 2-4-4_Cel-linku-w-kontekscie
folder: testy/adept
---

## Test
**Czy cel, do którego prowadzą linki wynika z nich samych lub ich bezpośredniego otoczenia?**

## Wyjaśnienie
Linki są podstawowym budulcem Internetu i ich prawidłowa konstrukcja wydatnie podnosi dostępność serwisów internetowych. Każdy użytkownik powinien mieć pewność, dokąd prowadzi link, który właśnie klika. To jednak wymaga, by tworzyć te linki, a dokładniej element, na który się klika, w sposób nie budzący wątpliwości. Dlatego cel lub akcja wykonana przez kliknięcie powinny wynikać wprost z treści klikanego tekstu lub z treści otoczenia wokół tego linku. Jednak nie wolno kierować się informacjami wzrokowymi, które nie zawsze i nie dla wszystkich są dostępne, ale należy doprecyzować cel linku w sposób semantyczny. Link umieszczony wewnątrz akapitu będzie zrozumiały po zapoznaniu się z całością kontekstu, ale umieszczony w tabeli, w której tylko informacja wzrokowa sugeruje, że odnosi się do jakiejś innej informacji jest niewystarczające.

## Testowanie
Do testowania tego warunku najprościej użyć bezpłatnego czytnika ekranu NVDA. Pozwoli on na dostęp sekwencyjny do treści, a zatem także pokaże, czy cel linku da się wywnioskować z bezpośredniego otoczenia. Szczególną uwagę należy zwrócić na linki lub inne elementy powtarzające się na stronie, gdy dotyczą różnych elementów. Na przykład umieszczenie w tabeli wykazu plików do pobrania i obok nich linków „pobierz” może budzić wątpliwość, do którego pliku dany link się odnosi.

