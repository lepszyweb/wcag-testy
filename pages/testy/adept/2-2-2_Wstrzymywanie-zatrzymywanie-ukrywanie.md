---
title: 2-2-2 Wstrzymywanie (pauza), zatrzymywanie, ukrywanie


sidebar: testy_sidebar
permalink: 2-2-2_Wstrzymywanie-zatrzymywanie-ukrywanie
folder: testy/adept
---

## Test
**Czy elementy przesuwające się, migoczące lub automatycznie odświeżane można zatrzymać, wstrzymać lub ukryć?**

## Wyjaśnienie
Każdy użytkownik pracuje w swoim tempie, a użytkownicy niepełnosprawni potrzebują tego czasu zazwyczaj więcej. Tymczasem wiele serwisów internetowych zawiera elementy informacyjne lub nawigacyjne, które wymagają refleksu, by z nich skorzystać. Przewijające się paski informacyjne, tabele z danymi odświeżanymi na bieżąco, pojawiające się i znikające elementy interfejsu mogą być poważną przeszkodą dla osób niewidomych, słabowidzących, starszych lub z ograniczeniami ruchu. Należy użytkownikom dać możliwość, by takie elementy mogli całkiem zatrzymać i zapoznać się spokojnie z ich treścią, wstrzymać na dłuższy okres czasu lub ostatecznie ukryć. Z kolei informacje automatycznie odświeżane powinny dawać możliwość zamrożenia treści lub dopasowania częstotliwości odświeżania do możliwości użytkownika.