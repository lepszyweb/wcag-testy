---
title: 1-2-4 Napisy rozszerzone (na żywo)


sidebar: testy_sidebar
permalink: 1-2-4-Napisy-rozszerzone
folder: testy/adept
---

## Test
**Czy transmisje audiowizualne na żywo są zaopatrzone w napisy dla osób niesłyszących?**

## Wyjaśnienie
W serwisach internetowych realizowane są niekiedy transmisje na żywo z wydarzeń, na przykład konferencji. Strumień obrazu i dźwięku jest możliwy do odbierania wprost w przeglądarce internetowej. Jednak jest on zazwyczaj bezużyteczny dla osób niesłyszących. Dlatego każda taka transmisja, w której istotną informacją jest głos ludzki, należy uzupełnić o napisy dla osób niesłyszących. Oznacza to konieczność dodawania strumienia tekstu na bieżąco, podczas trwania transmisji. Napisy mogą być otwarte, czyli wyświetlane każdemu użytkownikowi, lub zamknięte, czyli włączane przez użytkownika.

## Testowanie
Ponieważ transmisje nie odbywają się przez cały czas, musisz poczekać do momentu, aż taka transmisja będzie przesyłana. Sprawdź wówczas, czy dostępne są napisy dla osób niesłyszących. Jeżeli masz taką możliwość, możesz też sprawdzić, czy w ogóle istnieje techniczna możliwość, by napisy transmitować.
