---
title: 3-2-3 Konsekwentna nawigacja


sidebar: testy_sidebar
permalink: 3-2-3-Konsekwentna-nawigacja
folder: testy/adept
---

## Test
**Czy elementy systemu nawigacji powtarzające się na wielu podstronach są ułożone w tej samej kolejności?**

## Wyjaśnienie
Serwisy internetowe posiadają zazwyczaj stałe elementy nawigacyjne. Są nimi menu, wyszukiwarka, chmury tagów i inne elementy. Jeżeli są one powtarzalne na innych stronach tego samego serwisu, to powinny pojawiać się w tej samej kolejności, by użytkownik spodziewał się, że wyszukiwarka jest zawsze za głównym menu, a kalendarz po głównej części. To samo dotyczy elementów wewnątrz menu, gdzie kolejność linków powinna być niezmienna, na przykład "Strona główna", "Aktualności", "Artykuły", "Kontakt" itp. Taka konsekwentna nawigacja bardzo ułatwia posługiwanie się serwisem osobom niewidomym i mniej doświadczonym. Nie muszą bowiem szukać tych samych elementów na różnych podstronach, tylko szybko i sprawnie je odnajdują. Zmiana kolejności elementów jest dopuszczalna wtedy, gdy użytkownik sam o takiej zmianie zdecyduje.

## Testowanie
Przeklikaj się przez serwis internetowy wybierając losowe linki i sprawdź, czy kolejność elementów nawigacji jest taka sama na każdej podstronie. Jeżeli kolejność się zmienia, to w serwisie może być zaimplementowany mechanizm inteligentnych menu, które układają się w kolejności częstości używania lub według innego algorytmu. Taki mechanizm narusza zasady dostępności.
