---
title: 1-3-3 Właściwości zmysłowe


sidebar: testy_sidebar
permalink: 1-3-3_Wlasciwosci-zmyslowe
folder: testy/adept
---

## Test
**Czy informacje mające wpływ na zrozumienie treści są przekazywane w sposób nie opierający się wyłącznie na zmysłach?**

## Wyjaśnienie
Informacje przekazywane użytkownikom nie mogą opierać się wyłącznie o zmysły wzroku lub słuchu. Pierwszych nie są w stanie odebrać użytkownicy niewidomi, a drugich - niesłyszących. Dlatego nie wolno używać sformułowań opartych o:
-	kształt (kwadratowy przycisk, okrągła ikona),
-	rozmiar (największy przycisk, małą czcionką),
-	wzrokowa lokalizacja (w prawym górnym rogu, na dole strony),
-	orientacja w przestrzeni (poziomy pasek, obrócony napis),
-	dźwięk (po usłyszeniu dzwonka, w trakcie tykania metronomu).

## Testowanie
Podczas sprawdzania należy starannie przejrzeć wszelkie informacje skierowane do użytkownika, w szczególności instrukcje dotyczące nawigacji i obsługi serwisu. Wymaga to wyczucia w poszukiwaniu takich informacji, ale warto zwracać uwagę na pojawiające się w opisach kolory, kształty i rozmiary. Odnajdując instrukcję "kliknij czerwoną ikonę w prawym górnym rogu ekranu" możemy być pewni, że taka informacja jest bezużyteczna dla osoby niewidomej lub daltonisty. Analogicznie - opieranie instrukcji o informacje dźwiękowe, na przykład "Dźwięk dzwonka oznacza pojawienie się błędu w danych" będzie całkowicie bezużyteczne dla osoby głuchej.

