---
title: Standard WCAG i komentarze
Summary: ""

sidebar: glosy_sidebar
permalink: glosy-wprowadzenie
folder: glosy
---

## Cel i struktura działu Standard WCAG i komentarze

Celem tego działu jest pomoc w zrozumieniu wymagań dostępności - przybliżenie wszystkim standardu WCAG oraz objaśnienie różnych aspektów dostępności.

Znajdą się tutaj:
- [WCAG 2.1](wcag21) - tłumaczenie Wytycznych dla dostępności internetowej
- **Glosy**, czyli komentarze do WCAG i testów dostępności cyfrowej
- słowniki - [Słownik dostępności](slownik) i [Słownik testera](slownik-testera)

## O glosach

Wytyczne dla dostępności internetowej (WCAG) zostały napisane językiem trudnym nawet dla specjalistów. Wymagają przełożenia nie tylko z języka angielskiego na polski, ale przede wszystkim na język prosty, zrozumiały dla &bdquo;zwykłego&rdquo; człowieka, a na pewno przez osoby, którym powierzono zadania związane z zapewnianiem dostępności cyfrowej, choć nie posiadają w tej mierze żadnego wykształcenia.

Temu celowi będą służyć **glosy** - objaśnienia standardu WCAG - zasad, wytycznych, kryteriów sukcesu, pojęć.

Słowo **glosa** oznacza odręczny dopisek czytelnika albo kopisty zawierający uwagę, komentarz do tekstu albo wyjaśnienie wyrazu lub miejsca w tekście. Współcześnie używa się go najczęściej na oznaczenie  naukowych komentarzy do orzeczeń sądowych lub tekstów prawniczych, zawierających ich analizę.

To znaczenie słowa **glosa** doskonale oddaje koncepcję objaśnień problemów dostępności  oraz&nbsp;komentarzy do określonych przez WCAG kryteriów sukcesu, które opisują wymagania dostępności.    

## Budowa glosy
Glosy będą tworzone według takiego samego planu:
- **Tytuł** - krótkie określenie problemu lub wymogu dostępności
- **Dlaczego to jest ważne?** - wskazanie korzyści, jakie z rozwiązania problemu odniosą różne grupy użytkowników
- **Jak zapewnić dostępność?**   
  - powiązane kryterium sukcesu WCAG i zwięzłe objaśnienie
  - opis sposobu zapewnienia dostępności lub rozwiązania prroblemu
- **Zasoby**
  - **Techniki WCAG** - łącza do odpowiednich Technik WCAG
  - **Inne zasoby** - łącza do zasobów rozważających opisywany problem  

## Jak możesz pomóc?

- **Zostań współtwórcą** - napisz glosę. Prześlij nam swoją propozycję na Github.
* **Zgłoś poprawki, uwagi** - skorzystaj z przycisku **Popraw mnie** pod tytułem opublikowanej glosy. Łącze skieruje Cie na stronę Github, na której możesz zaproponować poprawiony tekst lub dodać komentarz.    
