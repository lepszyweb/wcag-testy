---
title: "RGAA 4.1. Wprowadzenie"
permalink: rgaa-wprowadzenie
sidebar: metoda_sidebar
---

RGAA to wydane przez rząd francuski „ogólne wytyczne poprawy ogólnej dostępności”. Uznawane są za metodologię, czy też metodykę oceniania dostępności stron internetowych. W rzeczywistości nie są to tylko „ogólne wytyczne”, jak można by wnosić z&nbsp;nazwy, ale kompleksowy system oceny dostępności i&nbsp;zgodności stron internetowych z&nbsp;międzynarodowym standardem WCAG (Wytyczne dla dostępności stron internetowych.

## Krótka historia 

Historia RGAA zaczęła się w 2004 roku, gdy administracja francuska przyjęła metodę **AccessiWeb** upublicznioną przez francuskie stowarzyszenie BrailleNet w 2003 roku. Celem **AccessiWeb** było zapewnienie praktycznych sposobów weryfikacji zgodności treści internetowych z WCAG.

Prace francuskiej agencji rządowej zaowocowały opublikowaniem w kwietniu 2008 roku wersji 0.99 RGAA, a kilka miesięcy później, w listopadzie 2008 roku wersji 1.0. W 2014 roku stowarzyszenie BraileNet z&nbsp;grupą innych firm wygrało przetarg na aktualizację RGAA i zostało wykonawcą rządowego zamówienia. W następnym, 2015 roku udostępniono wersję 3.0 RGAA. W 2017 roku rząd francuski opublikował poprawioną wersję oznaczoną RGAA&nbsp;3&nbsp;2017, a jesienią 2019 roku wersję znowelizowaną, oznaczoną numerem 4.0. Najważniejszą zmianą wprowadzoną w&nbsp;RGAA 4.0 było uwzględnienie nowych kryteriów sukcesu doodanych w WCAG 2.1 oraz&hellip; usunięcie testów odnoszących się do kryteriów sukcesu na poziomie AAA. 


Akronim **RGAA** pochodzi od francuskiej nazwy wytycznych: <span lang="fr">Référentiel Général d'Accessibilité des Administrations</span> (Ogólne wytyczne dostępności dla administracji) zmienionej później na <span lang="fr">Référentiel Général d'Amélioration de l'Accessibilité</span> (Ogólne wytyczne poprawy dostępności). 


Najnowsza wersja RGAA 4.1 została udostępniona 16 lutego 2021 roku na stronie na stronie francuskiej Międzyresortowej Dyrekcji Cyfrowej [DINUM](https://www.numerique.gouv.fr/publications/rgaa-accessibilite/), „aby zachować możliwie jak najbardziej poprawną korespondencję z europejskimi i międzynarodowymi standardami referencyjnymi w zakresie dostępności cyfrowej”.

## Metoda techniczna
RGAA składają się z dwóch części. Pierwsza zawiera prezentację zadań i obowiązków francuskiej administracji publicznej w zakresie zapewniania dostępności. Druga to **metoda techniczna**. 

Metoda techniczna RGAA umożliwia weryfikację, czy strona internetowa – to znaczy każda treść HTML (HTML4, XHTML1 i HTML5) – spełnia 50 kryteriów sukcesu poziomów A i AA międzynarodowego standardu WCAG 2.1, który został przyjęty w [europejskiej normie EN 301 549(.pdf)](https://www.etsi.org/deliver/etsi_en/301500_301599/301549/02.01.02_60/en_301549v020102p.pdf) jako podstawa wymagań prawnych dotyczących dostępności cyfrowej.

Najnowszą wersję metody tworzy pięć części: 

* **Kryteria i testy**: 106&nbsp;kryteriów kontrolnych uporządkowanych w&nbsp;13&nbsp;kategorii
* **Słownik**: definiujący i ujednoznaczniający stosowane terminy
* **Środowisko testowe**: kombinacje systemów operacyjnych, przeglądarek i technologii wspomagających, w&nbsp;oparciu o&nbsp;które należy przeprowadzać testy
* **Bibliografia** - lista wykorzystanych źródeł i referencji
* **Licencja**

Metoda techniczna RGAA 4.1 odnosi się tylko do treści HTML, nie odnosi się do rdzennych aplikacji mobilnych, pakietów oprogramowania komputerowego oraz cyfrowych urządzeń ulicznych, do których odnoszą się sekcje 5-8 - sekcja 11 [standardu EN 301-549 V2.1.2 (.pdf)](https://www.etsi.org/deliver/etsi_en/301500_301599/301549/02.01.02_60/en_301549v020102p.pdf).

## Wydanie polskie
Z ogromną satysfakcją udostępniamy tłumaczenie na język polski najnowszej wersję RGAA 4.1. Tłumaczenie na język polski poprzedniej wersji RGAA 3 2017 opublikowaliśmy wcześniej pod adresem [https://rgaa.lepszyweb.pl](https://rgaa.lepszyweb.pl).

