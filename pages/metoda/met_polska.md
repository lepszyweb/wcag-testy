---
title: Podejście po polsku
summary: "Przez długi czas podejście do badania i oceniania dostępności w Polsce wyznaczała tzw. &bdquo;polska metodologia&rdquo; opracowana i opublikowana przez Funację Widzialni we współpracy z Uniwersytetem Śląskim."

sidebar: metoda_sidebar
permalink: met_polska
folder: metoda
---

## Krótka historia &bdquo;polskiej metodologii&rdquo;

W czerwcu 2013 roku Fundacja Widzialni we współpracy z Uniwersytetem Śląskim opublikowała broszurę zatytułowaną [Metodologia badania dostępności strony www dla osób niepełnosprawnych, starszych i innych narażonych na wykluczenie cyfrowe w&nbsp;oparciu o&nbsp;WCAG 2.0](http://www.pad.widzialni.org/index.php?p=new&idg=mg,12&id=637). Autorami opracowania był zespół w&nbsp;składzie: dr&nbsp;Izabela&nbsp;Mrochen (UŚl) oraz Przemysław&nbsp;Marcinkowski, Marcin&nbsp;Luboń i&nbsp;Artur&nbsp;Marcinkowski (Fundacja Widzialni). 

Na kilka kolejnych lat publikacja zdefiniowała w Polsce ogólne zasady prowadzenia audytów dostępności. W&nbsp;środowisku specjalistów dostępności cyfrowej pojawiło się nawet określenie **polska metodologia oceniania dostępności**.

Nic w tym prawdopodobnie zaskakującego, zważywszy że także w innych krajach promowano w tamtym czasie własne podejścia do oceny dostępności cyfrowej. Warto wszakże w tym miejscu zauważyć, że od sierpnia 2011 roku przy W3C działała grupa robocza ds. metodologii oceniania WCAG 2.0 ([WCAG 2.0 Evaluation Methodology Task Force](https://www.w3.org/WAI/ER/2011/eval/eval-ws)), która przed czerwcem 2013 roku opublikowała trzy kolejne wersje robocze WCAG-EM (27 marca 2012, 20 września 2012, 26 lutego 2013)

W kwietniu 2016 roku Fundacja Widzialni opublikowała podręcznik [Badanie dostępności strony internetowej w oparciu o WCAG](http://www.widzialni.org/badanie-dostepnosci-strony-www-w-oparciu-o-wcag,new,mg,5,254). Podręcznik jestopracowanym przez Artura Marcinkowskiego rozwinięciem pierwszej publikacji, z&nbsp;nieco wzbogaconymi wskazówkami dotyczącymi sposobu oceniania zgodności z&nbsp;poszczególnymi kryteriami sukcesu WCAG oraz o&nbsp;obszerną, blisko 50-stronicową prezentacją narzędzi do badania i&nbsp;oceniania dostępności autorstwa Sebastiana Depty. 

W styczniu 2020 roku Fundacja Widzialni opublikowała porawione wydanie metodologii z 2013 roku, zatytułowane tym razem [Metoda oceny dostępności cyfrowej strony internetowej zgodnie z zasadami WCAG 2.1](http://widzialni.org/metoda-oceny-dostepnosci-cyfrowej-strony-internetowej-zgodnie-z-zasadami-wcag-21,new,mg,6,371). Grono autorów nowej wersji liczy 5 osób (Przemysław&nbsp;Marcinkowski, Marcin&nbsp;Luboń
dr&nbsp;Izabela&nbsp;Mrochen, Monika&nbsp;Szczygielska, Artur&nbsp;Marcinkowski).  

Według autopromocyjnego tekstu: 

{% include callout.html content="Dokument opracowany przez zespół ekspertów Fundacji Widzialni porządkuje zagadnienia związane z&nbsp;badaniami dostępności strony www dla osób z indywidualnymi potrzebami, narażonych na wykluczenie cyfrowe, a tym samym pozwala na rzetelne audyty stron internetowych pod względem dostępności." type="success" %} 

## Co zawiera &bdquo;polskiej metodologii&rdquo;? 

Odnowione wydanie niewiele różni się od pierwszego. Autorzy podzielili swoją prezentację na 4 części:
- Metodyka przeprowadzania badań/audytu
- Organizacja i przebieg audytu
- Raport i interpretacja wyników
- Prawo i wytyczne.

Różnice między wydaniem pierwszym i drugim są niewielkie, ale warte odnotowania. 

### Organizacja i przebieg audytu
W obu wydaniach zakłada się, że na ocenę dostępności składają się dwa etapy:

- I etap - **analiza ekspercka**
- II etap - **badanie z użytkownikami**. 

W pierwszym wydaniu wyróżniano cztery metody analizy eksperckiej:

- sprawdzanie zgodności z W3C
- sprawdzanie zgodności z W3C CSS
- sprawdzanie zgodności z WCAG 2.0 – metoda problemowa
- analiza kontrastu

W nowym wydaniu ostała się już tylko jedna metoda nazwana po prostu **analizą ekspercką**, objaśniona następującymi słowy:

{% include callout.html content="Analiza ekspercka polega na sprawdzeniu zgodności z WCAG 2.1 (metoda problemowa). Oparta jest na czterech zasadach i&nbsp;odpowiadających im wytycznych, które zostały przedstawione szczegółowo odpowiednio w&nbsp;Tabelach (1-13)." type="success" %} 

Charakterystyka metody eksperckiej sprowadza się do zestawionych w&nbsp;13&nbsp;tabelkach zwięzłych 1-3 zdaniowych wskazówek, co należy poddać badaniu. W każdej z tabel zgromadzono wskazówki odnoszące się do jednej wytycznej WCAG 2.1. W nowym wydaniu uwzględniono kryteria sukcesu zdefiniowane w WCAG 2.1.

Na etapie **badania z użytkownikami** autorzy proponują obserwację uczestniczącą realizacji przez kilku użytkowników z&nbsp;niepełnosprawnościami zestawu  trzech do pięciu zadań, których dobór zależy od charakteru i&nbsp;celów strony, np. założenie swojego konta na stronie, odnalezienie numeru telefonu kontaktowego, odnalezienie informacji przy pomocy wyszukiwarki, zamówienie towaru w&nbsp;sklepie internetowym.

Optymalna liczba osób biorących udział w badaniach z użytkownikami nie powinna przekraczać 7-8.

## Krytyka &bdquo;polskiej metodologii&rdquo;

Jako zwięzły opis sposobu przeprowadzenia oceny dostępności witryny internetowej zarówno pierwsze starsze wydawnie **Metodologii...**, jak i drugie nowsze wydanie **Metody...** to niewątpliwie ważki wkład w prace nad upowszechnianiem problemów dostępności cyfrowej w Polsce.
Wszystkim, którzy przyczynili się do ich powstania, należą się słowa uznania. 

Jednakże kilka kwestii wymaga dyskusji.

### Nazwa
Niezbyt jasne jest, dlaczego w kolejnym wydaniu autorzy nazwali swój opis **metodą**, a nie - jak wcześniej **metodologią**. Zwłaszcza że w treści mowa jest o dwóch metodach - analizie eksperckiej, określonej też jako *metoda problemowa*, i badaniu z użytkownikami. 

### Zgodność z WCAG-EM

W pierwszym akapicie autorzy odwołują się do oficjalnej metodologii opublikowanej jako nota grupy roboczej W3C  - [Website Accessibility Conformance Evaluation Methodology](https://www.w3.org/TR/WCAG-EM/), pisząc, że:  

{% include callout.html content="Celem przeprowadzenia oceny dostępności cyfrowej strony internetowej jest określenie poziomu dostępności strony internetowej zgodnie z Metodologią Oceny zgodności stron internetowych [...]. Dokument zawiera wskazówki dotyczące eksploracji ocenianej strony internetowej, wyboru reprezentatywnych podstron i sposób opracowania raportu końcowego wyników oceny." type="success" %} 

Niestety, nie wyjaśniono, na czym miałaby polegać wspomniana zgodność z metodologią zaproponowaną przez W3C. To istotne, bo &bdquo;zgodność&rdquo; proponowanej metodologii z WCAG-EM jest co najmniej dyskusyjna.

**Po pierwsze**, WCAG-EM wyraźnie wskazuje przykład, że badanie z użytkownikami **nie jest wymagane** do stosowania tej metodologii, choć &bdquo;ewaluatorzy mogą czasem być zmuszeni do zaangażowania w proces oceny osób doświadczających autentycznych problemów z dostępnością&rdquo;. Natomiast w &bdquo;Metodzie oceny...&rdquo; według Fundacji Widzialni badanie z użytkownikami uznano jednoznacznie za wymagane. 

Nie dyskutujemy tu oczywistej kwestii, że warto prowadzić badania z użytkownikami. Wypada się w&nbsp;pełni zgodzić z&nbsp;autorami, że: 

{% include callout.html content="Najbardziej efektywne i wiarygodne wyniki badania strony internetowej uzyskuje się łącząc ekspercką analizę w oparciu o listę kontrolną WCAG z badaniem z&nbsp;użytkownikami. Opinie użytkowników uzupełniają wyniki analizy." type="success" %} 

Ale założenie, że badanie dostępności cyfrowej musi również obejmować badanie z użytkownikami jest nie do obrony. Uwzględnienie badań z użytkownikami zależy od celu, w&nbsp;jakim przeprowadza się badanie dostępności, technologii zastosowanych do budowy witryny, a&nbsp;nawet tak prozaicznego czynnika, jak możliwości finansowe zlecającego badanie.  

**Po drugie**, WCAG-EM definiuje bardzo precyzyjnie sposób doboru próbki strukturalnej i&nbsp;próbki losowej oraz weryfikacji poprawności doboru próbki strukturalnej przez porównanie z&nbsp;wynikami uzyskanymi z&nbsp;badania próbki losowej. Ten aspekt metodologiczny w w &bdquo;Metodzie oceny...&rdquo; został zupełnie pominięty, choć kwestiom doboru próbki ewaluacyjnej autorzy poświęcają prawie całą stronę.   

**Po trzecie**, WCAG-EM zachęca do przeprowadzenia przed dokładną oceną dostępności witryny przeglądu wstępnego, co w&bdquo;Metodzie oceny...&rdquo; przemilczano zupełnie. Oto, co na temat badania wstępnego napisano w&nbsp;WCAG-EM:  

{% include callout.html content="Metodologia ta służy do dokładnej oceny stron internetowych przy użyciu WCAG 2.1. Przed oceną całej witryny dobrze jest przeprowadzić wstępną ocenę różnych stron internetowych z badanej witryny, aby zidentyfikować oczywiste bariery dostępności i wypracować ogólne zrozumienie dostępności witryny. [Easy Checks – A First Review of Web Accessibility](http://www.w3.org/WAI/eval/preliminary) opisuje takie podejście do wstępnej oceny, które jest uzupełnieniem tej metodologii." type="success" %} 