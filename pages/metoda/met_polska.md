---
title: Podejście po polsku


sidebar: metoda_sidebar
permalink: met_polska
folder: metoda
---

## Wprowadzenie
W literaturze polskiej istnieją aktualnie dwa systematyczne opracowania poświęcone ocenianiu dostępności:

- [Metodologia badania dostępności strony www](http://www.pad.widzialni.org/index.php?p=new&idg=mg,12&id=637) dla osób niepełnosprawnych, starszych i innych narażonych na wykluczenie cyfrowe w&nbsp;oparciu o&nbsp;WCAG 2.0
- [Badanie dostępności strony internetowej w oparciu o WCAG](http://www.widzialni.org/badanie-dostepnosci-strony-www-w-oparciu-o-wcag,new,mg,5,254)

### Metodologia badania dostępności strony www

[Metodologia badania dostępności strony www](http://www.pad.widzialni.org/index.php?p=new&idg=mg,12&id=637) to licząca 30 stron publikacja elektroniczna opracowana w 2013 roku wysiłkiem Fundacji Widzialni we współpracy z&nbsp;Uniwersytetem Śląskim przez zespół w składzie: dr Izabela Mrochen (UŚl) oraz Przemysław Marcinkowski, Marcin Luboń i&nbsp;Artur Marcinkowski (Fundacja Widzialni). 

W skrótowej formie, wręcz lapidarnie autorzy sygnalizują problemy i&nbsp;hipotezy, metody, techniki, strategie, organizację i&nbsp;przebieg audytu oraz kwestie raportowania i&nbsp;interpretacji wyników audytu. 

Proponowaną metodologię badań dostepności autorzy opierają na metodzie analizy realizowanej w&nbsp;dwóch etapach badania – **analizie eksperckiej** i **badaniu z użytkownikami**. 

Na etapie analizy eksperckiej proponują zastosowanie czterech metod: 

- **metoda I** – sprawdzanie zgodności ze standardami HTML lub XHTML z&nbsp;wykorzystaniem usługi internetowej udostępnionej przez W3C pod adresem http://validator.w3.org/
- **metoda II** – sprawdzanie zgodności CSS ze standardami określonymi przez W3C z&nbsp;wykorzystaniem usługi internetowej udostępnionej pod adresem http://jigsaw.w3.org/css-validator/  
- **metoda III problemowa** – sprawdzenie zgodności z WCAG 2.0 z wykorzystaniem swego rodzaju list kontrolnych zestawionych w&nbsp;13&nbsp;tabelach, zbierających wskazówki do audytu według kryterium zasad i&nbsp;wytycznych zdefiniowanych w&nbsp;WCAG.
- **metoda IV** – analiza kontrastu z&nbsp;użyciem narzędzia Contrast Analyzer oferowanego przez PacielloGroup oraz trybu wysokiego kontrastu w&nbsp;systemie operacyjnym MS Windows.      

Charakterystyka metod sprowadza się do zestawionych w&nbsp;13&nbsp;tabelkach zwięzłych 1-3 zdaniowych wskazówek, co należy poddać badaniu i&nbsp;z&nbsp;rzadka, jakiego użyć narzędzia.

Na etapie badania z użytkownikiem autorzy proponują obserwację uczestniczącą realizacji przez kilku użytkowników z&nbsp;niepełnosprawnościami zestawu  trzech do pięciu zadań, których dobór zależy od charakteru i&nbsp;celów strony, np. założenie swojego konta na stronie, odnalezienie numeru telefonu kontaktowego, odnalezienie informacji przy pomocy wyszukiwarki, zamówienie towaru w&nbsp;sklepie internetowym.

### Badanie dostępności strony internetowej w oparciu o WCAG

Druga pozycja - [Badanie dostępności strony internetowej w oparciu o WCAG](http://www.widzialni.org/badanie-dostepnosci-strony-www-w-oparciu-o-wcag,new,mg,5,254) jest opracowanym przez Artura Marcinkowskiego rozwinięciem pierwszej, z&nbsp;nieco wzbogaconymi wskazówkami dotyczącymi sposobu oceniania zgodności z&nbsp;poszczególnymi kryteriami sukcesu WCAG oraz o&nbsp;obszerną, blisko 50-stronicową prezentacją narzędzi do badania i&nbsp;oceniania dostępności autorstwa Sebastiana Depty. 


### Dobry początek

Obie pozycje są niewątpliwie ważkim wkładem w prace nad upowszechnianiem problemów dostępności cyfrowej w Polsce.
Wszystkim, którzy przyczynili się do ich powstania, należą się słowa uznania. 

Jednakże...

#### „Polska metodologia”?
W środowisku specjalistów dostępności cyfrowej w Polsce pojawia się czasem określenie **polska metodologia oceniania dostępności**.

Określenie to w&nbsp;założeniu sugeruje, że wypracowane zostało jakieś oryginalne **polskie** podejście do badania dostępności cyfrowej. Czy tak jest rzeczywiście?

Żadna z&nbsp;przedstawionych w obu opracowaniach metod nie jest oryginalna, żadna nie postuluje niczego nowego, czego wcześniej nie prezentowano w&nbsp;dość już bogatej w&nbsp;2013 roku anglojęzycznej literaturze przedmiotu.

Bo trudno dopatrywać się jakiejś szczególnej odmienności czy specyficzności tej metodologii w wyodrębnieniu w pierwszym opracowaniu czterech etapów, a w drugim już tylko trzech etapów analizy eksperckiej (w drugim z opracowań nie wyszczególniono jako odrębnego etapu analizy kontrastu).
 
#### 


Nie wdając się w bardziej szczegółową dyskusję, należy zauważyć, że chociaż poprawność stosowania technologii obsługujących dostępność, takich jak HTML czy CSS, to 
- po pierwsze, nie wszystkie błędy w kodzie HTML i CSS mają, czy też mogą mieć wpływ na dostępność, 
- po drugie - WCAG wymagają wprawdzie rzetelnego kodu, ale nie jest to równoznaczne z wymogiem pełnej zgodności kodowania ze wskazanymi tu standardami kodowania,
- inspekcja kodu jest jedną z metod badania zgodności    

Walidacja kodu HTML i CSS jest nieodzownym wymogiem badania zgodności  



Czy wydzielenie jako odrębnej metody 






można traktować co najwyżej jako dobry **początek drogi** do opracowania, **niekoniecznie polskiej**, ale **po polsku**  metodologii, a&nbsp;raczej metodyki badania dostepności cyfrowej, która oby jak najszybciej stała się przedmiotem systematycznych dociekań naukowych.



Jeśliby przyjąć choćby za Wikipedią, że [metodologia](https://pl.wikipedia.org/wiki/Metodologia) to „nauka o&nbsp;metodach badań naukowych, ich skuteczności i&nbsp;wartości poznawczej”, omówione opracowanie, nie umniejszając w&nbsp;żadnym stopniu jego znaczenia, trudno byłoby nawet uznać za wstęp, zarys czy nawet szkic do metodologii. 

Tym bardziej nie jest to rzecz, którą można by nazwać „polską metodologią”. 








