---
title: RGAA 4.1. Wprowadzenie
permalink: "/rgaa-wprowadzenie/"
menu:
  title: Wprowadzenie
  weight: 31
layout: rgaa-dostepnosc
---

Metoda oznaczona akronimem RGAA jest kompleksowym systemem oceny, czy strona internetowa - czyli każda treść HTML (HTML4, XHTML1 i HTML5) - spełnia 50 kryteriów sukcesu poziomów A i AA międzynarodowego standardu WCAG 2.1, który został przyjęty w [europejskiej normie EN 301 549(.pdf)](https://www.etsi.org/deliver/etsi_en/301500_301599/301549/02.01.02_60/en_301549v020102p.pdf) jako podstawa wymagań prawnych dotyczących dostępności cyfrowej.

RGAA to akronim od nazwy francuskich „ogólnych wytycznych dostępności dla administracji” (Référentiel Général d'Accessibilité des Administrations). W rzeczywistości nie są to tylko „ogólne wytyczne”, jak można by wnosić z nazwy, ale bogaty zasób cyfrowy, dostarczający precyzyjnych sposobów badania i oceniania dostępności stron internetowych.

Metoda techniczna RGAA zapewnia ramy operacyjne dla weryfikacji zgodności z wymogami dostępności.

Metoda zawiera ona 106 kryteriów kontrolnych RGAA, przy czym na jedno kryterium przypada średnio 2,5 testów. Niektóre testy odwołują się do technik implementacji (HTML, CSS, JavaScript...) w celu weryfikacji spełnienia kryterium, aby zmniejszyć margines interpretacji co do przestrzegania standardów dostępności.

Niektóre testy, szczególnie dla komponentów interfejsu opracowanych w JavaScript, wymagają weryfikacji renderowania treści za pomocą technologii wspomagających związanych z przeglądarkami i systemami operacyjnymi. Środowisko testowe (lub „linia podstawowa”) zostało opisane w sekcji 2.4.

Należy zwrócić uwagę, że metoda techniczna RGAA 4.1 nie odnosi się do rdzennych aplikacji mobilnych, pakietów oprogramowania komputerowego oraz cyfrowych mebli ulicznych, dla których konieczna będzie bezpośrednia weryfikacja wdrożenia [standardu EN 301-549 V2.1.2 (.pdf)](https://www.etsi.org/deliver/etsi_en/301500_301599/301549/02.01.02_60/en_301549v020102p.pdf), w tym sekcji:

* 5 Wymagania ogólne;
* 6 TIK z dwukierunkową komunikacją głosową;
* 7 TIK z możliwością wideo;
* 8 Materiały;
* 11 Oprogramowanie.
*[ITC]: technologie informacyjne i komunikacyjne


RGAA. System oceny dostępności
(Référentiel Général d'Amélioration de l'Accessibilité)

RGAA to Ogólne Wytyczne Dostępności dla Administracji wydane przez rząd francuski. Uznawane są za metodologię, czy też metodykę oceniania dostępności stron internetowych.

Czasami można się spotkać z opinią, że RGAA są standardem alternatywnym wobec WCAG.

Jest to opinia z gruntu fałszywa. Możliwe, że źródłem nieporozumienia jest nazwa, która może sugerować, że są to inne wytyczne niż WCAG. W istocie nie są to tylko „ogólne wytyczne”, jak można by wnosić z nazwy, ale kompleksowa propozycją systemu oceniania zgodności stron internetowych z wymogami dostępności zdefiniowanymi w WCAG, oparta na WCAG i zgodna z WCAG.

Jesienią 2019 roku rząd francuski opublikował znowelizowaną wersję RGAA. Nowa wersja zoostała oznaczona numerem 4.0. Najważniejszą zmianą wprowadzoną w RGAA 4.0 jest uwzględnienie nowych kryteriów sukcesu doodanych w WCAG 2.1.

Z ogromną satysfakcją udostępniamy najnowszą wersję RGAA, zarówno oficjalną w jezyku francuskim, jak i przetłumaczoną na język polski. Prace nad tłumaczeniem RGAA 4.0 na jezyk angielski jeszcze trwają.

Unowocześnione wydanie zawiera zarówno poprzednią (poprawioną) wersję RGAA 3 2017, jak i aktualną wersję RGAA 4.0.