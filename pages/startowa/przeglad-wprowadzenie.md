---
title: Wprowadzenie
sidebar: home_sidebar
permalink: przeglad-wprowadzenie
folder: startowa
toc: false
---

## Ocenianie dostępności cyfrowej
W polskojęzycznych zasobach poświeconych dostępności cyfrowej nie było dotychczas ani jednego opracowania odpowiadającego rzeczowo i konkretnie na pytania o to, jak badać i oceniać zgodność stron internetowych i aplikacji mobilnych z normami dostępności.  

Projekt **Ocenianie dostępności cyfrowej - Jednolita baza testów** jest próbą wypełnienia tej luki. Zapraszamy do jego współtworzenia wszystkich, którzy mogą i&nbsp;chcą pomóc.

## Cel projektu
Celem projektu jest **stworzyć wspólnymi siłami wspólną bazę wiedzy**, która pomoże wydawcom, koordynatorom dostępności cyfrowej, programistom, webmasterom, audytorom, testerom skutecznie, efektywnie i wiarygodnie oceniać dostępność cyfrową - planować i przeprowadzać badania dostępności.

Pierwotnie zmierzaliśmy się skupić tylko na stworzeniu jednolitej bazy testów. Ale opracowanie pierwszych materiałów ujawniło potrzebę uwzględnienia w bazie jeszcze co najmniej jednego zbioru - objaśnień wymagań i problemów dostępności, które mogłyby spełnić podobną rolę do tej, jaką w dokumentacji WCAG spełnia zbiór [Understanding WCAG 2.1](https://www.w3.org/WAI/WCAG21/Understanding/), zanim - być może - zostanie przetłumaczony na język polski.  






## Co znajduje się w tej części?
- **Jednolita baza testów**, w tym:
  - [Baza testów wstępnych](00_P_wprowadzenie): zestaw prostych i łatwych testów „dla każdego”, dzięki którym osoby nie będące ekspertami mogą wykryć typowe problemy dostepności.
  - [Baza testów podstawowych](H0_00_wprowadzenie): zestaw testów zgodności z normami dostępności przeznaczonych do projektowania własnych procedur testowych przez osoby odpowiedzialne za ocenę jakości - projektantów, programistów, webmasterów, integratorów, administratorów, audytorów i innych specjalistów.
- **Bazy źródłowe**, dzięki którym można tworzyć własne opisy testów oraz wzbogacać i korygować opisy w bazie testów podstawowych. W zbiorze baz źródłowych może znaleźć się każdy zwarty testów i procedur testowych przetłumaczonych na język polski, o ile nie są opublikowane w zwartej formie w innym miejscu.   
  W pierwszej kolejności opublikowane zostaną:
  - [ICT Testing Baseline](ICT_00_wprowadzenie): robocze tłumaczenie [bazy testów](https://section508coordinators.github.io/ICTTestingBaseline/) stosowanej w amerykańskich agencjach rządowych
  - [Pomocnik adepta dostępności](1-0-0_wprowadzenie): zestaw testów opracowany przez [Stowarzyszenie Twoje nowe możliwości](http://www.tnm.org.pl/)
  - [Wielostopniowa ocena zgodności z WCAG 2.1 AA](MSU_00_wprowadzenie): uproszczony protokół testów zgodności stosowany na [Michigan State University](https://uarc.msu.edu/resources/tools)

## Jak możesz pomóc?
- **Zostań współtwórcą**. Zaproponuj i opracuj test lub zestaw testów. Prześlij swoje propozycje. Skorzystaj z [szablonu opisu testu](testy/szablon_opisu_testu.md)
- **Zgłoś swoje sugestie, pomysły, propozycje poprawek**. Skorzystaj z systemu [śledzenia problemów](https://github.com/lepszyweb/wcag-testy/issues)

## Licencja
- Wszystkie materiały autorskie publikowane są na warunkach licencji CC BY-NC-SA 4.0
[Uznanie autorstwa-Użycie niekomercyjne-Na tych samych warunkach 4.0 Międzynarodowe](https://creativecommons.org/licenses/by-nc-sa/4.0/deed.pl)
- w przypadku materiałów tłumaczonych obowiązują licencje, na jakich zostały udostępnione oryginały.


{% include links.html %}
