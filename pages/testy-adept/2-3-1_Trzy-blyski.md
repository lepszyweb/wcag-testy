---
title: 2-3-1 Trzy błyski lub wartości poniżej progu


sidebar: testy-adept_sidebar
permalink: 2-3-1_Trzy-blyski
folder: testy-adept
---

## Test 
**Czy w serwisie brak jest elementów błyskających częściej niż 3 razy na sekundę lub błysk nie przekracza wartości progowych?**

## Wyjaśnienie
Osoby chore na padaczkę (epilepsję) są wrażliwe na bodźce wzrokowe, na przykład migotania. Mogą one wywołać ataki epileptyczne, mogące być bardzo groźne dla zdrowia i życia. W wyniku badań stwierdzono, że stosunkowo bezpieczne są migotania o częstotliwości poniżej 3 Hz i takie, które nie przekraczają pewnych wartości progowych. Szczególnie niebezpieczne są zaś błyski o wysokim nasyceniu kolorem czerwonym. Tego rodzaju błyski występują najczęściej w animacjach, filmach, grach i innych elementach multimedialnych.

## Testowanie
Przejrzyj zawartość serwisu pod kątem osadzonych w nim multimediów oraz elementów dekoracyjnych, na przykład migających napisów lub ikon. Precyzyjne sprawdzenie częstotliwości lub przekraczania wartości progowych jest trudne i wymaga sporej wiedzy fachowej. Można jednak podać pewne przykłady ilustrujące ten temat. Elementami mogącymi wywołać atak są na przykład filmy prezentujące serię z karabinu maszynowego w ciemności, błyski fleszy fotograficznych, burzę z piorunami lub szybko migające czerwone światło. Jeżeli napotkasz podejrzany element, a nie jesteś w stanie z całą pewnością stwierdzić, czy mieści się w dopuszczalnych ramach, wybierz odpowiedź negatywną na pytanie.


