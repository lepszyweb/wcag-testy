---
title: 1-4-4 Zmiana rozmiaru tekstu


sidebar: testy-adept_sidebar
permalink: 1-4-4_Zmiana-rozmiaru-tekstu
folder: testy-adept
---

## Test
**Czy w serwisie można powiększyć czcionki przynajmniej dwukrotnie bez korzystania ze specjalnego oprogramowania?**

## Wyjaśnienie
Wielu użytkowników, nie tylko słabowidzących, powiększa tekst na stronach internetowych. Projektanci serwisów internetowych często używają czcionek zbyt małych, by je komfortowo czytać. Dlatego strona internetowa powinna dawać możliwość takiego powiększenia do przynajmniej dwukrotnie większego rozmiaru. Takie powiększenie powinno być realizowane w pierwszej kolejności z użyciem mechanizmów wbudowanych w przeglądarkę, a w drugiej - przez użycie paska dostępności. Pasek dostępności to wbudowane w serwis narzędzie z ikonami, których kliknięcie pozwala na powiększenie i pomniejszenie czcionek, a także zmianę kolorów.

## Testowanie
Sprawdź, czy przy użyciu skrótu Ctrl + można powiększyć w serwisie tekst do dwukrotnie większego rozmiaru. Tekst nie powinien przy tym zakrywać innych elementów i powinien być wygodny do czytania. Jeżeli w serwisie masz zainstalowany pasek dostępności, możesz sprawdzić także jego działanie.

