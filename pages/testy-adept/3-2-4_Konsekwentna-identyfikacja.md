---
title: 3-2-4 Konsekwentna identyfikacja


sidebar: testy-adept_sidebar
permalink: 3-2-3_Konsekwentna-nawigacja
folder: testy-adept
---

## Test
**Czy komponenty mające w serwisie tą samą funkcjonalność są konsekwentnie identyfikowane?**

## Wyjaśnienie
W serwisach internetowych znajduje się wiele komponentów wykorzystywanych w ten sam sposób w różnych miejscach. Na przykład ikona z drukarką oznaczająca drukowanie może być używana wręcz na każdej stronie. Takie ikony powinny mieć zawsze ten sam tekst alternatywny, by ułatwić zorientowanie się w obsłudze serwisu osobom niewidomym. Analogicznie - wszędzie tam, gdzie jest możliwość wydrukowania treści, należy używać takiej samej ikony i nie zmieniać jej na różnych podstronach. Taka unifikacja identyfikacji wizualnej i alternatywnej pozwala szybciej i efektywniej korzystać z serwisu.

## Testowanie
Przyjrzyj się serwisowi internetowemu i wskaż elementy (ikony, przyciski, linki) o powtarzających się funkcjonalnościach. Zazwyczaj są to linki do formularzy kontaktowych, pobierania plików, drukowania, zapisywania i podobne. Sprawdź, czy te elementy mające tą samą funkcjonalność wyglądają tak samo i mają taką samą etykietę (np. tekst alternatywny).
