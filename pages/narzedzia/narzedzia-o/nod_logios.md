---
title: Logios
tags: [usługa_internetowa,narzędzia_oceny_dostępności]
sidebar: narzedzia_sidebar
permalink: nod_logios
folder: narzedzia-o
---
 
Logios to nieodpłatna usługa internetowa pozwalająca na sprawdzenie tekstu pod względem jego czytelności. Obecnie program ocenia mglistość tekstu, a następnie pokazuje, jakie trzeba mieć wykształcenie, by lektura nie sprawiala problemów. W przyszłości będzie potrafił znacznie więcej.

## Co to jest mglistość języka
Mglistość języka (ang. <span lang="en">fog</span>), to cecha, która utrudnia percepcję tekstu. Jej poziom zależy od długości zdań i długości wyrazów. Logios korzysta z indeksu FOG-PL. Indeks Fog to współczynnik mglistości opracowany przez amerykańskich dziennikarzy na podstawie wzoru Roberta Gunninga, sprawdzajacego trudność odbioru tekstu. Algorytm ten został przystosowany do właściwości polszczyzny.

## Korzystanie z usługi Logios
Korzystanie z serwisu jest bardzo proste i intuicyjne. Należy w określone miejsce zaznaczone na stronie, wkleić badany tekst i wcisnąć przycisk „diagnoza”. Wyświetlony wynik podaje liczbę lat przybliżonej edukacji potrzebnej do zrozumienia tekstu.

Oto wynik badania tekstu tej informacji:

Przedstawia wynik testu: FOG wynosi 9-10 lat edukacji. Diagnoza: język zalecany w komunikacji publicznej

## Interpretacja wyników

- FOG 1-6: przystępność na poziomie szkoły podstawowej
- FOG 7-9: przystępność na poziomie gimnazjum
- FOG 10-12: przystępność na poziomie szkoły średniej
- FOG 13-15: przystępność na poziomie studiów licencjackich
- FOG 16-18: przystępność na poziomie studiów magisterskich
- FOG 19-21: przystępność na poziomie studiów doktoranckich
- FOG 22 i więcej: Wymagany doktorat
