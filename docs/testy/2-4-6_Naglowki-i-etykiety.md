## 2-4-6 Nagłówki i etykiety
**Czy etykiety i nagłówki prawidłowo opisują następującą po nich treść?**

### Wyjaśnienie
Strony internetowe składają się z wielu części, które powinny być opisywane etykietami i nagłówkami. Takimi częściami są menu nawigacyjne, główna treść strony, mniejsze części treści głównej (podrozdziały), wyszukiwarka, kalendarz i wiele innych. Dodanie przed nimi prawidłowej etykiety lub nagłówka wydatnie pomoże w nawigowaniu po treści serwisu, szczególnie osobom mniej doświadczonym, niewidomym i niepełnosprawnym intelektualnie.

### Testowanie
Przyjrzyj się stronom w serwisie internetowym i znajdź w nich logiczny podział. Sprawdź, czy elementy te są poprzedzane etykietami lub nagłówkami w rodzaju „Menu główne”, „Wyszukiwarka”, „Wydarzenia”, „Dane kontaktowe” itp.


