## Alternatywy multimediów (wideo, audio)
Treści w materiałach dźwiękowych, np. podkastach, nie są dostępne dla osób głuchych i niektórych osób niedosłyszących, chyba że zostaną dostarczane w alternatywnym formacie, takim jak napisy dla niesłyszących i teksty transkrypcji. Treści wizualne na nagraniach wideo nie są dostępne dla osób niewidomych lub słabowidzących, chyba że zostaną dostarczane w alternatywnym formacie, takim jak dźwięk lub tekst. (Tekst może być odczytany przez czytnik ekranu lub wyświetlacz Braille'a, lub powiększony i sformatowany dla osób słabowidzących).

**Uwaga**: Pamiętaj, że informacje w zestwie testów wstępnych nie są wyczerpujące.

### Co sprawdzać

#### Czy treści audio i wideo sa dostępne za pomocą klawiatury
Postępuj zgodnie z instrukcją [Dostęp do klawiatury i widoczny fokus]( 06_P_klawiatura.md), aby upewnić się, że elementy sterujące odtwarzacza multimedialnego są oznakowane i dostępne z klawiatury.

#### Czy dźwięk uruchamia się automatycznie
Najlepiej, jeśli dźwięk (w tym muzyka w tle i wideo z dźwiękiem) nie uruchamia się automatycznie po otwarciu strony internetowej. Jeśli uruchom się automatycznie, powinien:
-	zatrzymać się po 3 sekundach ALBO
-	posiadać elementy sterujące do wstrzymania lub zatrzymania dźwięku ALBO
-	posiadać elementy sterujące do zmniejszenia głośnościi.

#### Napisy
Większość filmów w Internecie z napisami zawiera „napisy zamknięte”, to znaczy takie, które można włączać i wyłączać (w przeciwieństwie do „napisów otwartych”, to znaczy zawsze wyświetlanych). Na przykład na YouTube napisy włącza się za pomocą przycisku ![Przycisk Napisy zamknięte](/img/09_P_cc.png). Jeśli nie ma przycisku CC (*Closed captions* - Napisy zamknięte), film nie ma napisów.

Napisy generowane automatyczne nie zapewniają dostępności, ponieważ nie są wystarczająco dokładne. Na przykład, jeśli w serwisie YouTube wymienione są tylko napisy „wygenerowane automatycznie”, to oznacza, że wymóg zapewnienia napisów dla niesłyszących nie został spełniony i film wideo jest niedostępny. Napisy w danym języku muszą być wymienione jako dodane, a nie wygenerowane automatycznie.  

![Dołączone napisy w języku angielskim ](/img/09_P_napisy_youtube.png)
 
Jeśli napisy istnieją, możesz sprawdzić, czy:
-	Napisy wydają się być zsynchronizowane z treścią mówioną.
-	Gdy jest więcej osób mówiących, podawane są informacje, kto mówi.
-	Uwzględniono inne ważne dźwięki oprócz wypowiedzi, np. [zbliżające się kroki], [zamykanie drzwi], [tłuczenie szkła].

#### Transkrypcja
Transkrypcja to tekstowy zapis materiału dźwiękowego lub ścieżki dźwiękowej z materiału wideo, który może być umieszczony bezpośrednio na stronie lub jako osobny plik do pobrania. Transkrypcja wideo powinna zawierać wszystkie wypowiedzi osób mówiących, a także wszystkie dźwięki tła istotne dla zrozumienia filmu oraz wszelkie informacje o dźwięków, które osoba widząca i słysząca odczytuje z obrazu, dzięki czemu osoba czytająca może zapoznać się z cała treścią przekazywaną przez nagranie dźwiękowe lub wideo.  
Najlepszą praktyką jest zapewnienie zarówno napisów, jak i transkrypcji, choć nie zawsze jest to wymagane; [zapewnienie transkrypcji]( http://www.uiaccess.com/transcripts/transcripts_on_the_web.html#benes) przynosi wiele korzyści - zarówno osobom z niepełnosprawnościami, jak i właścicielom witryn.
Najlepiej, aby transkrypcja lub łącze do niej znajdowały się w bezpośrednim sąsiedztwie materiału dźwiękowego czy filmowego. 
Sprawdź, czy transkrypcja zawiera wszystkie informacje dźwiękowe, w tym wypowiedzi z określeniem, kto mówi, a także wszystkie ważne dźwięki, np. \[zbliżające się kroki\], \[zamykanie drzwi\], \[stłuczenie szyby\].  

#### Audiodeskrypcja 

Audiodeskrypcja, nazywana teź narracją dźwiękową, opisem dźwiękowym, opisem audio, to przekazywane drogą słuchową osobom niewidomym i słabowidzącym opowiadanie treści wizualnych. Na przykład niektóre filmy rozpoczynają się od napisów z tytułem, nazwiskami aktorów, twórców. Wszystkie istotne informacje uzyskiwane przez widzących wzrokowo musza być przekazywane osobom, które nie widzą filmu. Można to zapewnić poprzez:
-	Audiodeskrypcję, w której na ścieżce dźwiękowej zapisany jest głos osoby (narratora) przedstawiającej  zawiera osobę opisującą ważne elementy wizualne. Opis audio może być zawarty w głównym filmie lub w osobnym filmie.
-	Transkrypcję, która zawiera opis znaczących informacji wizualnych (więc jest to coś w rodzaju scenariusza).

### Dowiedz się więcej o alternatywach multimediów

-	[Zrozumieć kryterium sukcesu 1.2.2 Napisy (rozszerzone)](https://www.w3.org/WAI/WCAG21/Understanding/captions-prerecorded.html)(poziom A); artykuł w języku angielskim, skorzystaj z tłumaczenia Google.
-	[Zrozumieć kryterium sukcesu 1.2.3 Audiodeskrypcja lub alternatywa dla mediów (nagranie)
](https://www.w3.org/WAI/WCAG21/Understanding/audio-description-or-media-alternative-prerecorded.html)(poziom A); artykuł w języku angielskim, skorzystaj z tłumaczenia Google.
-	[Zrozumieć kryterium sukcesu 1.2.5 Audiodeskrypcja (nagranie)](https://www.w3.org/WAI/WCAG21/Understanding/audio-description-prerecorded.html)(poziom AA); artykuł w języku angielskim, skorzystaj z tłumaczenia Google.
-	[Zrozumieć kryterium sukcesu 1.4.2 Kontrola odtwarzania dźwięku]()(poziom A); artykuł w języku angielskim, skorzystaj z tłumaczenia Google.
-	[Zrozumieć kryterium sukcesu 1.2.8 Alternatywa dla mediów (nagranie)]()(poziom AAA); artykuł w języku angielskim, skorzystaj z tłumaczenia Google.
- [Standardy sporządzania transkrypcji i zapoznawania się z treścią]( https://www.wroclaw.sa.gov.pl/bindata/documents/DOC9b0d93384bec50a345bd7c3f51105b6d.pdf)
- [Jak przygotować dostępny materiał dźwiękowy?]( http://dostepny.joomla.pl/warsztat/dobre-praktyki/tworzenie-dostepnej-zawartosci/119-jak-przygotowac-dostepny-material-dzwiekowy)
- [Jak przygotować zrozumiały materiał filmowy dla osób niesłyszących](http://dostepny.joomla.pl/warsztat/dobre-praktyki/tworzenie-dostepnej-zawartosci/117-jak-przygotowac-zrozumialy-material-filmowy-dla-osob-nieslyszacych)
-[Audiodeskrypcja]( http://fundacjakatarynka.pl/audiodeskrypcja/)
- [Audiodeskrypcja – zasady tworzenia](https://nimoz.pl/files//articles/147/Audiodeskrypcja_-_zasady_tworzenia.pdf)
- [AudioMovie. Informator dla producentów i dystrybutorów](http://audiomovie.pl/wp-content/uploads/2016/11/INFORMATOR-DLA-PRODUCENT%C3%93W-I-DYSTRYBUTOR%C3%93W.pdf)
- [Standardy tworzenia audiodeskrypcji do produkcji audiowizualnych](http://avt.ils.uw.edu.pl/files/2010/12/AD-_standardy_tworzenia.pdf)
- [Audiodeskrypcja w teorii i praktyce](http://avt.ils.uw.edu.pl/files/2014/01/Szarkowska_Kuenstler_AD-w-kinie-teatrze-i-muzeum.pdf)


-------------------------------------
[Treść ruchoma, migająca lub błyskająca &lt; Poprzednia strona](testy/08_P_poruszanie-i-blyski.md) | [Następna strona &gt; Multimedia](10_P_struktura.md)
