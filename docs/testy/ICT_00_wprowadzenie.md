## Podstawa testowania TIK - wprowadzenie

Jest to robocze tłumaczenie SZKICU wersji 3.0 pakietu testów [*ICT Testing Baseline*](https://section508coordinators.github.io/ICTTestingBaseline/) ustanowionego przez US Federal CIO Council (podkomitet Federalnej Rady Dyrektorów ds. Informatyki Stanów Zjednoczonych) w celu zapewnienia standardowych metod oceny treści elektronicznych w Internecie pod kątem zgodności z normami Sekcji 508, które są zgodne z WCAG 2.0 poziom A i kryteriami sukcesu AA.

*ICT Testing Baseline* obejmują uporządkowane w 25 podstawowych wymagań testy zgodności z kryteriami sukcesu WCAG 2.0. Nie obejmują, niestety, kryteriów sukcesu dodanych w WCAG 2.1. 

Pierwsza wersja *ICT Testing Baseline* powstała w 2009 roku, aby zapewnić spójność w testach zgodności technologii informacyjno-komunikacyjnych (ITC) z wymaganiami Section 508. Test podstawowe zostały później wykorzystane w przygotowaniu [Trusted Tester: Section 508 Conformance Test Process For Web](https://section508coordinators.github.io/TrustedTester/) - procesu testowania zgodności internetowej z Sekcją 508, opublikowanego w&nbsp;lipcu 2019 roku w&nbsp;wersji&nbsp;5.

Po oparciu norm Sekcji 508 w 2017 roku na *Web Content Accessibility Guidelines* (WCAG) *ICT Testing Baseline* oraz *Trusted Tester Conformance Test Process* zostały odpowiednio zmodernizowane.

*ICT Testing Baseline* zostały uznane za najlepsze praktyki przez *Federal Chief Information Officers Council, Accessibility Community of Practice* (Federalną Radę Dyrektorów ds. Informacji, Wspólnota Praktyk Dostępności).

Jeśli chcesz dowiedzieć się więcej na temat amerykańskich rozwiązań, odwiedź <http://www.dhs.gov/compliance-test-processes>.

Licencja *ICT Testing Baseline* pozwala na ich wykorzystanie bez ograniczeń, między innymi daje prawo do używania, kopiowania, modyfikowania, łączenia, publikowania, rozpowszechniać, udzielać podlicencji i/lub sprzedawania kopii pod warunkiem uznania praw autorskich twórców i stosowanych zastrzerzeń dotyczących nieudzielania jakichkolwiek gwarancji związanych z użytkowniem.

Korzystając z tej licencji, przedstawiamy do wykorzystania polską adaptację nazwaną **Podstawa testowania TIK**, licząc, że:

- **po pierwsze**, będą pomocne w ocenianiu dostępnosci stron internetowych i aplikacji mobilnych oraz
- **po drugie**, pomogą w stworzeniu polskiej bazy podstawowych testów dostępności cyfrowej.

