## 1-4-2 Kontrola odtwarzania dźwięku
**Czy w serwisie dźwięk trwający dłużej niż 3 sekundy nie jest odtwarzany automatycznmie?**

### Wyjaśnienie
Dźwięk odtwarzany automatycznie na stronach internetowych jest elementem uniemożliwiającym pracę osobom niewidomym. Taki dźwięk zagłusza syntezator mowy, a zatem korzystanie ze strony jest niemożliwe. Dopuszczalny jest dźwięk trwający najwyżej trzy sekundy lub taki, który można w prosty sposób wyłączyć. Trudno jest jednak znaleźć uniwersalny sposób na wyłączanie dźwięku automatycznego, dla tego zaleca się, by nie używać go w ogóle. Taki automatyczny dźwięk to nie tylko podkładowa muzyka lub inne odgłosy, ale także reklamy i filmy z dźwiękiem.

### Testowanie
Przejrzyj serwis internetowy pod kątem elementów dźwiękowych uruchamianych automatycznie, to znaczy bez wyraźnego polecenia użytkownika. Takie polecenie można wydać klikając na przycisk „odtwórz” lub w analogiczny sposób.

