# Testy zgodności z WCAG
Najwięksi gracze na rynku cyfrowym od dawna mają świadomość, że o sukcesie oferowanych przez nich produktów w równej lub nawet większej mierze, co inne aspekty użyteczności, decyduje dostępność cyfrowa.

Nieodzownym warunkiem zapewnienia dostepności cyfrowej jest jej testowanie i ocenianie w procesach projektowania, tworzenia i aktualizacji wydawnictw cyfrowych. Nie tylko stron internetowych i aplikacji mobilnych, ale wszelkich publikacji cyfrowych.

## Co to jest?
Repozytorium „Testy zgodności z WCAG” jest częścią projektu [Pracownia Dostepności Cyfrowej LepszyWeb.pl](https://lepszyweb.pl).
Celem tego repozytorium jest **pomóc wszystkim zainteresowanym w planowaniu, organizacji i przeprowdzaniu testów dostępności cyfrowej**.

Repozytorium składa się z czterech zasadniczych części:

- **Procesy oceniania dostępności**, poświęconej prezentacji dokumentu WAI W3C [Website Accessibility Conformance Evaluation Methodology (EM-WCAG](https://www.w3.org/TR/WCAG-EM/) definiującego podstawy oceniania dostępności cyfrowej   
- **Testy dostępności cyfrowej**, prezentującej metodyki oceniania dostępności cyfrowej
- **Narzędzia testera dostępności**, gromadzącej informacje o warsztacie testera - środowisku, narzędziach 
- **Słownik dostępności cyfrowej**, zawierającej objaśnienia terminów.

## Dla kogo jest to repozytorium?
Repozytorium jest przeznaczone dla każdego, kto chce w sposób metodyczny, oparty na sprawdzonych wzorcach dokonywać oceny zgodności stron internetowych z wymogami dostępności cyfrowej, w szczególności standardem WCAG 2.1. Obejmuje to m.in.

- konsultantów dostępności cyfrowej,
- twórców stron internetowych i aplikacji mobilnych, w tym projektantów, programistów, webmasterów
- właścicieli i wydawców witryn i aplikacji internetowych,
- kierowników działów jakości i kontroli wewnętrznej,  
- testerów, audytorów dostępności cyfrowej,
- redaktorów i autorów treści cyfrowych, 
- edukatorów i ewangelistów dostępności cyfrowej.

## Jak możesz pomóc?
Każda pomoc, każdy wkład jest pożądany i mile widziany. Możesz:
- zgłosić zauważone błędy i sugestie poprawek,
- zaproponować inne ujęcie każdego tematu, fragmentu, definicji,
- dodać swoje własne opracowania albo tłumaczenia materiałów udostępnionych na otwartych licencjach.

## Licencja
- Wszystkie materiały autorskie publikowane są na warunkach licencji CC BY-NC-SA 4.0
[Uznanie autorstwa-Użycie niekomercyjne-Na tych samych warunkach 4.0 Międzynarodowe](https://creativecommons.org/licenses/by-nc-sa/4.0/deed.pl) 
- w przypadku materiałów tłumaczonych obowiązują licencje, na jakich zostały udostępnione oryginały.