# Co badać?
Zależy od rodzaju serwisu. Czy jest to strona typu wizytówka, czy mała witryna licząca do 30-50 stron, czy duży serwis? Czy jest to witryna działająca w oparciu o system zarządzania treścią (CMS), czy oparta na stronach dodawanych przez webmastera? Czy jest to tylko strona informacyjna, czy także transakcyjna, na której użytkownicy mogą wykonywać złożone zadania.

## Strony – wizytówki

Małą witrynę spełniającą funkcję wizytówki, liczącą kilka – kilkanaście stron, można i trzeba przetestować w całości – każdą stronę. 

## Małe strony
Rozróżnienia na małe i duże strony można dokonać w oparciu o kryterium liczby podstron. Zwykle przyjmuje się, że małymi są witryny liczące około 20-50 stron. Czy to oznacza, że witrynę z 60 podstronami trzeba zakwalifikować do dużych? Ogólnie rzecz biorąc, tak. Ale to kwestia decyzji w konkretnym przypadku. Jeśli na witrynie mamy w jednym z działów zamieszczony poradnik, w którym jest nawet i 50 instrukcji o podobnej strukturze i układzie zawartości, to nawet jeśli na tej witrynie będzie ogółem 70-90 podstron, nadal można uznać ją za małą.     

Na małej witrynie należałoby przetestować około 1/3 stron, a wśród nich:

- **stronę główną:** jeśli strona główna (startowa) jest niedostępna, to użytkownicy nie dotrą do żadnej innej części witryny albo dotrą tylko do niektórych stron, niekoniecznie najważniejszych;
- **strony przejściowe**, czyli strony głównych działów / kategorii, do których zwykle linkują pozycje głównego menu witryny; jeżeli strony przejściowe będą niedostępne, to użytkownicy nie będą mogli uzyskać dostępu do części stron docelowych;
- **typowe strony docelowe**, czyli strony, na których opublikowane są pozycje treści witryny – artykuły, strony z formularzami, galerią zdjęć, z odtwarzaczem multimedialnym i inne, jeśli występują na witrynie.

Przyjmując, że w małej witrynie mamy 4-7 pozycji menu oraz 2-4 różne typy stron docelowych, to z prostego sumowania wynika, że powinniśmy zbadać około 12 stron, aby uzyskać na tyle bogaty zestaw informacji, by zidentyfikować wszystkie istotne problemy dostępności występujące na witrynie, a następnie wdrożyć działania naprawcze, prowadzące do ich eliminacji.

## Duże serwisy informacyjne
Duże serwisy informacyjne działają zwykle w oparciu o jakiś system CMS – powszechnie znany albo mniej znany autorski. Oznacza to, najogólniej, że strony serwisu są generowane automatycznie przez system z dodawanych za pomocą specjalnego interfejsu treści. Oznacza to także, że autorzy treści mają niewielki wpływ na wygląd stron i sposób prezentacji konkretnych treści, bo ten zależy od zaimplementowanych w systemie CMS szablonów definiujących poszczególne widoki oraz szablonu głównego, zarządzającego całością prezentacji. Konfiguracja szablonów serwisu i poszczególnych widoków należy zwykle do głównego administratora lub wąskiego zespołu zarządzającego serwisem.  






Strony internetowe i stany stron internetowych, które są istotne dla całej witryny. Obejmuje to stronę główną, stronę logowania i inne strony wejściowe oraz, w stosownych przypadkach, mapę witryny, stronę kontaktów, pomoc witryny, informacje prawne i podobne strony internetowe, które są zazwyczaj połączone ze wszystkimi innymi stronami internetowymi (zwykle z nagłówka, stopki lub menu nawigacyjne strony internetowej).
Uwaga: definicja stanów stron internetowych znajduje się poniżej.


Stany stron internetowych
Dynamicznie generowane strony internetowe czasami zapewniają znacznie różną zawartość, funkcjonalność i wygląd w zależności od użytkownika, interakcji, urządzenia i innych parametrów. W kontekście tej metodologii takie stany stron internetowych mogą być traktowane jako pomocnicze dla stron internetowych (rejestrowane jako dodatkowy stan strony internetowej w próbce strony internetowej) lub jako pojedyncze strony internetowe.
Uwaga: Przykładami stanów stron internetowych są poszczególne strony wieloczęściowego formularza online, które są generowane dynamicznie w zależności od danych wejściowych użytkownika. Te poszczególne stany mogą nie mieć unikatowych identyfikatorów URI i mogą wymagać identyfikacji poprzez opisanie ustawień, danych wejściowych i działań wymaganych do ich wygenerowania.

wspólne strony Strony i stany stron istotne dla funkcjonowania całej witryny, powiązane ze wszystkimi innymi stronami witryny (zwykle poprzez łącze w nagłowku, w stopce albo w menu nawigacyjnym)
takie jak strona główna, strona logowania, strona kontaktowa



Przegląd dostępności dużego serwisu informacyjnego powinien objąć reprezentatywną próbkę stron witryny, obejmującą wszystkie **strony kluczowe** oraz **strony typowe** reprezentujące każdy z występujących w serwisie typów zawartości. 

Do **stron kluczowych** zaliczyć możemy co najmniej następujące:
- strona główna,
- strony przejściowe – działów serwisu, kategorii,
- strona wyników wyszukiwania,
- strona z informacjami kontaktowymi,
- strona z formularzem kontaktowym,
- strona z Deklaracją dostępności
- strona z mapą witryny.
- Strona błędu 404
- Strona komunikatu o wyłączeniu witryny (Wkrótce wracamy) 
- Strony pomocy objaśniające, jak korzystać z serwisu
- Strony objaśniające ustawienia, preferencje, opcje, skróty
- Strony objaśniające funkcje dostęepności 


Strony kluczowe – istotne
… Wyjaśniając funkcje dostępności strony internetowej;
    • … Z informacjami i pomocą w zakresie korzystania ze strony internetowej;
    • … Objaśniające ustawienia, preferencje, opcje, skróty itp .;

Niezbędna funkcjonalność
Funkcjonalność strony internetowej, która, jeśli zostanie usunięta, zasadniczo zmienia sposób użytkowania lub przeznaczenie strony internetowej dla użytkowników. Obejmuje to informacje, do których odnoszą się użytkownicy witryny oraz zadania, które wykonują w celu wykonania tej funkcji.
Uwaga: Przykłady podstawowych funkcji obejmują „wybranie i zakup produktu ze strefy sklepu”, „wypełnienie i przesłanie formularza zamieszczonego na stronie internetowej” oraz „rejestracja konta w witrynie internetowej”.
Uwaga: Inne funkcje nie są wyłączone z zakresu oceny. Termin „niezbędna funkcjonalność” ma na celu pomóc w identyfikacji krytycznych stron internetowych i uwzględnić je między innymi w ocenie.


Wybór **stron typowych** reprezentujących różne typy zawartości wymaga przyjęcia jakiegoś ogólnego kryterium klasyfikacyjnego. Może to być kryterium treści, tematyki. Ale w przypadku oceny dostępności bardziej sensowne wydaje się kryterium formy prezentacji. Bo to zwykle forma prezentacji niesie ze sobą różne bariery dostępności.

Oto przykładowa lista typów stron, które powinny zostać zbadane:
- artykuł z kilkoma odnośnikami, 
- artykuł zilustrowany kilkoma obiektami graficznymi (obrazy, wykresy),
- strona z galerią obrazów,
- strona z listą numerowaną i punktowaną
- strona z danymi tabelarycznymi,
- strona z odtwarzaniem audio i wideo,
- strona z załącznikami do pobrania
- strona z załączonymi dokumentami urzędowymi  
Jak widać z tego zestawienia, wstępna ocena dostępności dużego serwisu internetowego wymaga przeglądu około 15 stron.  

## Złożone serwisy transakcyjne
Wśród serwisów internetowych wydawanych przez urzędy i instytucje publiczne zdarzają się także  złożone serwisy transakcyjne, na których użytkownicy mogą wykonywać różnego rodzaju zadania. Dobrymi przykładami witryn transakcyjnych są sklepy internetowe. Ale urzędy i instytucje publiczne, o jakich myślimy w tym poradniku, handlu elektronicznego raczej nie uprawiają. Mogą jednak oferować w swoich serwisach usługi wymagające wykonania przez użytkownika na stronie złożonych operacji. 

Przykładowo może to być rejestracja na organizowane przez urząd czy instytucję konferencje, spotkania, imprezy. Mogą to być serwisy lub obszary serwisów, za pomocą których prowadzona jest edukacja na odległość (e-learningowe). Mogą to być internetowe systemy obsługi kontrahentów, wykorzystywane np. do obsługi mieszkańców w zakładach gospodarki komunalnej, czy systemy rezerwacji miejsc, wizyt, itp.
Jeżeli na badanej witrynie mamy do czynienia z takimi zadaniami, należy przetestować pod kątem dostępności każdy proces, każdą procedurę krok po kroku, od jej zainicjowania do ukończenia.
