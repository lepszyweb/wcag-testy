## Załącznik A: Słownik terminów
Ta sekcja pełni funkcję [normatywną](#normatywny).

### A

<dl>
<dt>alternatywa dla mediów zmiennych w czasie</dt>
<dd><p>(ang. [alternative for time-based media](https://www.w3.org/TR/WCAG21/#glossarydfn-alternative-for-time-based-media))</p>
<p>dokument zawierający prawidłowo uporządkowany tekst opisujący wizualną i dźwiękową informację zmienną w czasie oraz uwzględniający końcowy stan interakcji z tymi mediami.</p>
<p>*Uwaga:* Scenariusz użyty do stworzenia zsynchronizowanych multimediów może być objęty taką definicją tylko wówczas, gdy został 
poprawiony, tak, by odpowiadać dokładnej końcowej wersji multimediów po zakończeniu edycji.</dd>
</dl>

#### ASCII art
Obraz utworzony przez rozmieszczenie w przestrzeni liter i innych znaków, zazwyczaj spośród 95 drukowalnych znaków zdefiniowanych w standardzie ASCII.

#### audio
technologia odtwarzania dźwięku

*Uwaga:* Audio może być tworzone w sposób sztuczny (włączając w  to syntezę mowy), przez nagrywanie prawdziwego dźwięku lub na oba 
sposoby.

#### audiodeskrypcja
(ang. audio description)

narracja dodana do ścieżki dźwiękowej w celu opisu istotnych szczegółów obrazu, które nie wynikają z samej ścieżki dźwiękowej.

- *Uwaga 1:* Audiodeskrypcja materiału /[wideo/] zapewnia informacje o akcji, postaciach, zmianie scenerii, tekstach wyświetlanych na ekranie i innych treściach wizualnych.
- *Uwaga 2:* W standardowej audiodeskrypcji narracja jest dodawana w przerwach pomiędzy dialogami. (zobacz także „rozszerzona audiodeskrypcja”).
- *Uwaga 3:* Jeżeli pełna informacja o wideo jest już zapewniona przez podstawową ścieżkę dźwiękową, dodatkowa audiodeskrypcja jest zbędna.
- *Uwaga 4:* Nazywana także „wideodeskrypcją" i „narracją opisową".

#### blok tekstu
(ang. blocks of text)

tekst składający się z więcej niż jednego zdania.

#### błąd wprowadzania danych
(ang. input error)

informacja wprowadzona przez użytkownika, która nie jest akceptowana przez system

*Uwaga:* Dotyczy:

1. informacji, które są wymagane przez stronę internetową, a pominięte przez użytkownika;
2. informacji wprowadzonych przez użytkownika, ale w niewłaściwym formacie lub o niedopuszczalnej wartości.

#### błysk
(ang. flash)

para relatywnie przeciwstawnych luminancji, która może u niektórych osób wywołać atak padaczki, jeżeli efekt ten ma odpowiednie natężenie i zmienia się z pewną określoną częstotliwością.

*Uwaga 1:* Zobacz „informacje o granicznych wartościach ogólnych błysków i czerwonych błysków”, aby dowiedzieć się, które błyski są niedopuszczalne.

*Uwaga 2:* Zobacz także „<a title="definicja: migotanie" href="#blinksdef" class="termref">migotanie</a>”.


#### CAPTCHA
skrót od „Completely Automated Public Turing test to tell Computers and Humans Apart” (całkowicie automatyczny publiczny test Turinga do 
odróżniania komputerów od ludzi)

*Uwaga 1:* test CAPTCHA najczęściej polega na przepisaniu przez użytkownika tekstu ze zniekształconego obrazu lub nagrania dźwiękowego.

*Uwaga 2:* Test Turinga to każdy system testów, który został zaprojektowany w celu odróżnienia człowieka od komputera. Został tak nazwany na cześć słynnego informatyka Alana Turinga. Pojęcie to sformułowane zostało na Uniwersytecie Carnegie Mellon. [CAPTCHA].

#### cel linku
(ang. link purpose)

oczekiwany skutek aktywacji linku

#### wspierający dostępność
(ang. accessibility supported)

wspierany przez technologie wspomagające używane przez użytkownika, jak również przez właściwości przeglądarek oraz programów użytkownika.

Żeby dane użycie technologii tworzenia treści internetowych, zakwalifikować jako użycie wspierające dostępność, muszą zostać 
spełnione oba poniższe warunki:

1. <strong>Technologia tworzenia treści w internecie  musi współpracować z technologiami wspomagającymi.</strong>

To oznacza, że dana technologia została przetestowana pod kątem współdziałania z technologiami wspomagającymi używanymi przez 
użytkowników i umożliwia odczytywanie treści w języku naturalnym,

    <strong>ORAZ</strong>

  <strong>Technologia tworzenia treści w internecie musi posiadać narzędzia wspierające dostępność dla użytkowników.</strong> To oznacza, że przynajmniej jedno z poniższych czterech założeń przyjmuje wartość „prawda”:

  1. Taka technologia z założenia jest powszechnie dostępna w programach  użytkownika, również posiadających wsparcie dla dostępności (tak jak  HTML i CSS);
  <strong>LUB</strong>
  2. Technologia wspomagana jest za pomocą łatwo dostępnych wtyczek, które również mają wspomaganą dostępność;
  <strong>LUB</strong>
  3. Zawartość strony jest dostępna dla zamkniętych środowisk, takich jak środowisko uniwersyteckie lub sieć korporacyjna, gdzie program  użytkownika wymagany przez tę technologię i użyty do tworzenia treści w internecie także wspiera dostępność;

  <strong>LUB</strong>

  4. Programy użytkownika, które obsługują tę technologię, wspierają dostępność i można je z łatwością pobrać lub zakupić w następujący sposób:
    - osób z niepełnosprawnością nie kosztuje to więcej niż osoby pełnosprawne <strong>oraz</strong>
	- jest tak samo łatwa do odnalezienia i nabycia dla osób niepełnosprawnych i pełnosprawnych.&nbsp;

*Uwaga 1:* Grupa Robocza WCAG i Konsorcjum W3C nie sprecyzowały sposobu, ani poziomu wsparcia dla technologii internetowych, przez 
technologie wspomagające, aby móc uznać dane technologie internetowe jako wspierające dostępność. Czytaj więcej: <a href="http://www.w3.org/TR/UNDERSTANDING-WCAG20/conformance.html#uc-support-level-head">Level of Assistive Technology Support Needed for "Accessibility Support"</a>

*Uwaga 2:* Technologie internetowe mogą być wykorzystywane, także mimo braku wsparcia dla dostępności, dopóki nie są uwzględniane w 
ocenie dostępności, a strona jako całość będzie zgodna z wymogami, w tym z Wymogiem zgodności: <a href="#cc4">4. Użycie technologii wspierających dostępność oraz Wymogiem zgodności</a> <a href="#cc5">5. Brak zakłóceń:</a>

*Uwaga 3:* Jeżeli <a title="definicja: technologie tworzenia treści internetowych" href="#technologydef" class="termref">technologia</a> jest użyta w sposób wspierający dostępność nie oznacza to, że wszystkie jej komponenty i ich użycie będą wspierały dostępność. Większość technologii, w tym HTML, nie wspiera dostępności w co najmniej jednym ze swoich komponentów lub sposobie użycia. Strony są zgodne z wytycznymi WCAG 2.0 tylko wówczas, kiedy użycie technologii wspierającej dostępność, może być uwzględniane jako podstawa oceny zgodności z WCAG 2.0.

*Uwaga 4:* Jeżeli używamy technologii tworzenia treści w internecie, które mają więcej niż jedną wersję, wersja wspierająca 
dostępność powinna zostać określona.

*Uwaga 5:* Dla autorów jednym ze sposobów sprawdzenia użyteczności technologii, która wspiera dostępność jest skonfrontowanie 
jej działania z innymi udokumentowanymi technologiami uznanymi za takie, które wspierają dostępność. (Zobacz: <a href="http://www.w3.org/TR/UNDERSTANDING-WCAG20/conformance.html#uc-documented-lists-head">Understanding Accessibility-Supported Web Technology Uses</a>).
 Autorzy, firmy, sprzedawcy technologii i inni mogą sami zwracać uwagę na wspieranie dostępności w kontekście technologii, za pomocą których umieszcza się treści w internecie. Jednakże wszystkie sposoby i metody zastosowania tych technologii muszą zostać sformułowane zgodnie z definicją „technologii wspierającej dostępność", podanej powyżej.

#### dostosowany wygląd
(ang. visually customized)

czcionki, wielkość, kolor i tło mogą być ustawione.


#### etykieta
(ang. label)

tekst lub inny komponent z tekstem alternatywnym, który jest prezentowany użytkownikowi w celu identyfikacji komponentu w treści 
internetowej.

  *Uwaga 1:* Etykieta jest widoczna dla wszystkich użytkowników, podczas gdy <a title="definicja: nazwa" href="#namedef" class="termref">nazwa</a> może być przekazywana tylko technologiom wspomagającym. W wielu przypadkach (choć nie we wszystkich) etykieta i nazwa są takie same.

  *Uwaga 2:* Pojęcie etykiety nie ogranicza się tylko do elementu „label” w HTML.


#### funkcjonalność
(ang. functionality)

  zestaw <a title="definicja: procedura" href="#processdef" class="termref">procesów</a> i efektów osiągalnych poprzez działania użytkownika.


#### idiom

  fraza, której znaczenia nie da się wydedukować przez zrozumienie pojedynczych słów, a specyficznych słów nie da się zmienić bez utraty sensu

  *Uwaga:* Idiomów nie da się przetłumaczyć dosłownie — słowo po słowie, bez utraty ich kulturowego lub językowego znaczenia.

  *Przykład 1:* W języku angielskim idiom: "It rains cats and dogs" dosłownie tłumacząc "pada kotami i psami" oznacza, że pada silny deszcz, leje. Polski odpowiednik: „Leje jak z cebra".

  *Przykład 2:* W języku japońskim fraza „?????" tłumaczona dosłownie oznacza „on rzuca łyżką”, a w rzeczywistości oznacza to, że dana osoba nie dała sobie z czymś rady i poddała się.

  *Przykład 3:* W języku holenderskim, „Hij ging met de kippen op stok" dosłownie tłumacząc oznacza „pójść na grzędę z kurczakami”, w rzeczywistości oznacza to położyć się wcześnie spać.


#### informacje o granicznych wartościach dowolnych błysków i czerwonych błysków
(ang. general flash and red flash thresholds)

błysk, albo szybko zmieniająca się sekwencja obrazów są poniżej granicznych wartości (tzn. treść jest <strong>zgodna</strong> z wytycznymi), jeżeli poniższe punkty przyjmują wartość „prawda”:
1. nie występują więcej niż trzy <strong>błyski dowolne</strong> i/lub nie więcej niż trzy <strong>czerwone błyski</strong> w ciągu sekundy; lub&nbsp;
2. łączny obszar błysków pojawiających się jednocześnie nie przekracza .006 sterydianów w obrębie 10 stopni pola widzenia monitora (25% na 
każde 10 stopni pola widzenia monitora) dla osoby patrzącej na monitor z przeciętnej odległości.&nbsp;

  gdzie:
 
    <strong>dowolny</strong> błysk jest zdefiniowany jako para przeciwnych zmian ze względną luminacją wynoszącą 10% lub więcej największej względnej luminancji, gdzie relatywna luminancja ciemniejszego z obrazów wynosi poniżej 0,80; i gdzie wzrost „pary przeciwnych zmian”  łączy się ze zwiększeniem a następnie zmniejszeniem lub odwrotnie, a&nbsp;
 
    <strong>czerwony błysk</strong> jest zdefiniowany jako jakakolwiek para przeciwstawnych przejść zawierających ostrą/nasyconą czerwień.&nbsp;
 

  *Wyjątek:* Błyskanie, które jest spokojne, zbalansowane, na wzór szumu lub szachownicy z „polami” mniejszymi niż 0,1 stopnia (pola 
widzenia przy przeciętnej odległości od monitora) umieszczone po boku nie przekraczają wartości granicznych.

  *Uwaga 1:* Przy przeciętnym oprogramowaniu i zawartości sieci, przy użyciu prostokąta o rozmiarze 341 x 256 pixeli na powierzchni 
ekranu, kiedy zawartość oglądana jest przy rozdzielczości 1024 x 768 pixeli da w przybliżeniu 10 stopni pola widzenia dla standardowych 
rozmiarów monitorów i standardowej odległości patrzenia na nie (na przykład 22-26 cali odległości, przy ekranie wielkości 15-17 cali). 
(Wyższe ustawienia rozdzielczości pokazujące to samo renderowanie zawartości daje mniejsze i bezpieczniejsze obrazy, tak więc niższe 
ustawienia rozdzielczości stosuje się, żeby zdefiniować progowanie).

  *Uwaga 2:* Przejście oznacza zmianę we względnej luminancji (lub relatywna luminancja/kolor w czerwonym błysku) pomiędzy sąsiadującymi 
szczytami i dolinami w obrębie relatywnej luminancji (lub relatywna luminancja/kolor w czerwonym błysku) w krótkim czasie. Błyśnięcie składa się z dwóch przeciwnych przejść.

  *Uwaga 3:* Ta robocza definicja dla <strong>„pary przeciwstawnych przejść zawierających ostrą/nasyconą czerwień”</strong>
 obowiązuje wówczas, kiedy dla jednego lub obu stanów zaangażowanych w każde z przejść, R/(R+ G + B) &gt;= 0.8, a zmiana wartości (R-G-B)x320 wynosi &gt; 20 (ujemne wartości dla (R-G-B)x320 ustawionych na zero) dla obu przejść. R, G, B mają wartości 0-1 tak, jak zostało to określone w definicji „relatywnej luminancji“. [HARDING-BINNIE]

  *Uwaga 4:* Dostępne są narzędzia do analizy obrazu video, pod kątem granicznych wartości błysków. Jednakże, nie potrzeba narzędzi, 
żeby osiągnąć te warunki, jeżeli migotanie jest równe lub mniejsze 3 mrugnięciom na sekundę. Zawartość przechodzi wówczas automatycznie 
(zobacz pkt 1 i 2 powyżej).



#### informacyjne
(ang. informative)

  tylko do celów informacyjnych i nie jest wymagana dla osiągnięcia zgodności.

  *Uwaga:* Zawartość niezbędną dla osiągnięcia <a title="definicja: zgodność" href="#conformancedef" class="termref">zgodności</a> uznaje się za „<a title="definicja: normatywny" href="#normativedef" class="termref">normatywną</a>”.

#### interfejs klawiaturowy
(ang. keyboard interface)

  interfejs używany przez oprogramowanie do obsługi wciśnięć klawiszy.

  *Uwaga 1:* Interfejs klawiaturowy pozwala użytkownikowi na obsługę programów za pomocą klawiatury nawet wówczas, gdy dane urządzenie nie posiada klawiatury.

  *Przykład:* Urządzenia z dotykowymi ekranami posiadają wbudowane w system interfejsy klawiatury, jak również możliwość podłączenia zewnętrznych klawiatur. Aplikacje uruchamiane na takim urządzeniu obsługują zarówno zewnętrzną klawiaturę, jak i inne aplikacje
 symulujące klawiatury, w tym interpretery pisma ręcznego i systemy do przetwarzania mowy na tekst z wbudowaną symulacją klawiatury.

  *Uwaga 2:* Operacje wykonywane w aplikacjach lub fragmentach aplikacji wykonywane za pomocą klawiszy symulujących mysz, np. klawisze 
myszy, nie są kwalifikowane jako wykonywane przez interfejs klawiaturowy, ponieważ operacje wykonywane są poprzez interfejs wskaźnika myszy, a nie klawiatury.

#### język naturalny 
ang. human language)

  język mówiony, pisany lub język migowy (znaków zarówno wizualnych, jak dotykowych) służący do komunikowania się między ludźmi.

  *Uwaga:* zobacz także „język migowy”.


#### język migowy
(ang. sign language)

język stosujący kombinację gestów dłoni i ramion, mimiki twarzy i pozycji ciała, w celu przekazania informacji.

#### program użytkownika
(ang. user agent)

oprogramowanie umożliwiające pobieranie i przeglądanie treści internetowych.

  *Przykład:* Przeglądarki internetowe, odtwarzacze multimediów, wtyczki, oraz inne programy — również <a title="definicja: technologie wspomagające (w rozumieniu tego dokumentu)" href="#atdef" class="termref">technologie wspomagające</a> — które pomagają w wyszukiwaniu, przetwarzaniu i interakcji z treścią stron WWW.

#### komponent interfejsu użytkownika
(ang. user interface component)

fragment treści internetowej odbierany przez użytkownika jako pojedyncza kontrolka dla określonej funkcji

  *Uwaga 1:* wiele komponentów interfejsu użytkownika może być implementowanych w postaci pojedynczego elementu. Tutaj komponenty nie 
są związane z konkretną techniką programistyczną, a raczej z tym, co użytkownik odbiera jako pojedynczą kontrolkę.

  *Uwaga 2:* do komponentów interfejsu użytkownika należą elementy formularzy i linków, jak również komponenty generowane przez skrypty.

  *Przykład:* Aplet posiada "kontrolkę" pozwalającą na przesuwanie treści po linii lub stronie albo na swobodny dostęp. Każdy aplet ma własną nazwę i może być używany niezależnie, jak również może być traktowany jak komponent interfejsu użytkownika.

#### konkretne odczucie zmysłowe
(ang. specific sensory experience)

  odczucie zmysłowe, które nie jest czysto ozdobne i jego celem nie jest przede wszystkim przekazanie ważnej informacji lub spełnienie konkretnej funkcji.

  *Przykład:* Gra solo na flecie, sztuka wizualna, itd.


#### kontekst linku określony programistycznie
(ang. programmatically determined link context)

  dodatkowa informacja, mogąca być określona programowo, w zależności pomiędzy linkiem, połączonym z tekstem linku, i prezentowana 
użytkownikowi na różne sposoby.

  *Przykład:* W HTML, informacja, która jest określona programowo z linku w języku angielskim, obejmuje tekst, który znajduje się w tym samym akapicie, liście lub komórce tabeli, tak jak link, lub też w nagłówku tabeli, który jest powiązany z komórką, gdzie znajduje się link.

  *Uwaga:* Ponieważ czytnik ekranu (ang. screen reader) interpretuje interpunkcję, może też podać kontekst bieżącego zdania, kiedy fokus znajdzie się na linku w tym zdaniu.


#### kontrolowane przez użytkownika
(ang. user controllable)

dane w zamierzeniu dostępne dla użytkownika

*Uwaga:* nie odnosi się do takich elementów, jak logi internetowe lub dane z wyszukiwarek.

*Przykład:* pola imienia i adresu w formularzu konta użytkownika.


#### materiał dźwiękowy
(ang. audio-only)
zmienne w czasie media zawierające wyłącznie <a title="definicja: audio" href="#audiodef" class="termref">dźwięk</a>.


#### mechanizm
procedura lub technika prowadząca do osiągnięcia rezultatu.

  *Uwaga 1:* Mechanizm może być dostarczany bezpośrednio w treści albo może być oparty zarówno na platformie, jak i na oprogramowaniu 
użytkownika, w tym na technologiach asystujących

  *Uwaga 2:* Mechanizm wymaga spełnienia wszystkich kryteriów sukcesu żądanych dla danego poziomu.


#### migotanie
(ang. blinking)

naprzemienna zmiana stanu wizualnego w celu zwrócenia uwagi.

*Uwaga:* Zobacz także „<a title="definicja: błysk" href="#flash-def" class="termref">błysk</a>”. W przypadku odpowiedniej wielkości, odpowiedniej jasności oraz odpowiedniej częstotliwości, migotanie może być zakwalifikowane jako błysk.


#### multimedia alternatywne dla tekstu
(ang. media alternative for text)

  multimedia, które przekazują nie więcej informacji, niż bezpośrednio prezentowany tekst lub tekst alternatywny.

  *Uwaga:* Multimedia alternatywne dla tekstu są dostarczane tym, dla których przydatne jest korzystanie z alternatywy dla tekstu. 
Multimedia alternatywne dla tekstu to: nagrania dźwiękowe, nagrania wideo (włączając w to język migowy) lub nagrania audiowizualne.

#### nagranie
(ang. prerecorded)

  informacja, która nie jest na żywo.


#### napisy rozszerzone
(ang. captions)

informacja w postaci alternatywy tekstowej zsynchronizowana z obrazem, przedstawiająca zarówno mowę, jak i inne dźwięki niezbędne do 
zrozumienia zawartości danego medium.

  *Uwaga 1:* Napisy rozszerzone mają formę podobną do zwykłych napisów, z tą różnicą, że zawierają nie tylko dialogi, ale również opis sytuacji pozadialogowej, niezbędnej do zrozumienia akcji. Do efektów pozadialogowych zaliczamy inne efekty dźwiękowe, takie jak muzyka, śmiech, identyfikację narratora, miejsce akcji.

  *Uwaga 2:* Napisy rozszerzone zamknięte to system, który może być włączany lub wyłączany w zależności od rodzaju odbiornika.

  *Uwaga 3:* Napisy rozszerzone otwarte to takie, których nie można wyłączyć, na przykład, jeżeli są one częścią obrazu lub są połączone z obrazem.

  *Uwaga 4:* Napisy rozszerzone nie powinny być formułowane niejasno lub pomijać informacji ważnych dla zrozumienia obrazu.

  *Uwaga 5:* W niektórych krajach napisy rozszerzone nazywa się po prostu napisami.

  *Uwaga 6:* Audiodeskrypcja może, ale nie musi posiadać napisów rozszerzonych, ponieważ sama w sobie zawiera opis zawartości tego, co przedstawione jest w sposób wizualny.


#### nawigowane sekwencyjnie
(ang. navigated sequentially)

  nawigowanie fokusem, w zaplanowany sposób (od jednego elementu do następnego) za pomocą interfejsu klawiaturowego.


#### nazwa
(ang. name)

  tekst, po którym oprogramowanie może zidentyfikować obiekty w treści.

  *Uwaga 1:* Nazwa może być ukryta i przekazywana tylko poprzez technologie wspomagające, w odróżnieniu od etykiet, które są prezentowane wszystkim użytkownikom. W niektórych, ale nie wszystkich wypadkach, etykieta i nazwa są tożsame.

  *Uwaga 2:* To nie jest to samo, co atrybut „name” w HTML.


#### na żywo
(ang. live)

  informacja przechwytywana z wydarzeń pochodzących z rzeczywistego świata, transmitowana bezpośrednio do odbiorcy, z opóźnieniem zależnym wyłącznie od nadawcy.

  *Uwaga 1:* Opóźnienie zależne od nadawcy to krótkie (najczęściej automatyczne) opóźnienie, niezbędne na przykład w celu dania nadawcy czasu na kolejkowanie lub cenzurowanie treści wizualnej lub dźwiękowej. Opóźnienie to nie jest wystarczające, by nadawaną treść poddawać poważniejszej edycji.

  *Uwaga 2:* Jeżeli informacja jest całkowicie generowana przez komputer, to nie jest informacją na żywo.


#### istotny
(ang. essential)

  jeżeli taki element zostanie usunięty, może to całkowicie zmienić informację lub funkcjonalność, a informacja lub funkcjonalność nie mogą zostać osiągnięte w inny sposób, zapewniający zgodność.


#### normatywny
(ang. normative)

  niezbędny dla zapewnienia zgodności.

  *Uwaga 1:* Można zapewnić zgodność z takim dokumentem, na różne, dobrze zdefiniowane sposoby.

  *Uwaga 2:* Treść oznaczona jako <a title="definicja: informacyjne" href="#informativedef" class="termref">informacyjna</a> lub nienormatywna nigdy nie jest wymagana dla zapewnienia zgodności.

#### obraz tekstu
(ang. image of text)

  tekst, który jest renderowany w postaci nietekstowej (np. jako grafika) w celu uzyskania określonych efektów wizualnych

  *Uwaga:* Nie dotyczy to tekstu znajdującego się na obrazie, w którym ważna jest inna treść wizualna.

  *Przykład:* Osoba znajdująca się na zdjęciu ma przyczepioną plakietkę ze swoim imieniem i nazwiskiem.


#### obszar roboczy
(ang. viewport)

  obiekt, w którym oprogramowanie użytkownika prezentuje treść

  *Uwaga 1:* oprogramowanie użytkownika prezentuje treść w jednym lub więcej obszarze roboczym. Do obszarów roboczych zaliczamy okna, ramki, głośniki, wirtualne okulary. Obszar roboczy może zawierać w sobie inny obszar roboczy, (na przykład osadzone ramki). Komponenty interfejsu użytkownika generowane przez oprogramowanie użytkownika, jak podpowiedzi, menu i komunikaty, nie są obszarem roboczym.

  *Uwaga 2:* definicja jest oparta o słowniczek z [User Agent Accessibility Guidelines 1.0](http://www.w3.org/TR/WAI-USERAGENT/glossary.html).


#### ogólnie niejednoznaczny dla użytkowników
(ang. ambiguous to users in general)

  cel nie może być określony na podstawie treści linku lub treści strony wyświetlanej równocześnie z linkiem (tzn. że użytkownicy bez niepełnosprawności wiedzą, co kryje się pod danym linkiem dopiero po kliknięciu na niego).

  *Przykład:* Słowo guawa w tym zdaniu „Najwięksi eksporterzy guawy” jest linkiem. Tak umieszczony link może oznaczać przeniesienie do  definicji guawy, listy eksporterów guawy lub zdjęcia przedstawiającego ludzi zbierających guawę. Dopóki link nie zostanie kliknięty, zarówno użytkownicy pełnosprawni, jak i niepełnosprawni, nie wiedzą co się pod nim kryje.


#### okno pełnego ekranu
(ang. on a full screen window)

  przy najczęściej występującym rozmiarze pulpitu/laptopa wyświetlanie zmaksymalizowanego okna..

  *Uwaga:* Ponieważ ludzie zwykle mają swoje komputery przez kilka lat, najlepiej jest nie polegać na pulpitach/laptopach o najnowszych sposobach wyświetlania, ale wziąć pod uwagę przy przygotowywaniu takiej ocenie, przeciętne rozwiązania wyświetlania, które pojawiły się w ciągu ostatnich lat.

#### możliwy do odczytania przez program komputerowy
(ang. programmatically determined)

  takie przedstawienie danych przez oprogramowanie dostawcy, które pozwala różnym programom użytkownika, włączając w to oprogramowanie wspomagające, odczytać i przedstawić daną informację, w sposób, jaki potrzebuje użytkownik.

  *Przykład 1:* przedstawienie danych, w języku znaczników, z elementów i atrybutów, które są dostępne bezpośrednio dla najczęściej używanych technologii asystujących.

  *Przykład 2:* przedstawienie za pomocą technologii – szczególnie struktury danych sformułowanych w języku innym niż język znaczników i nastawionych na technologie wspomagające poprzez dostępność API, która jest obsługiwana przez najczęściej spotykane technologie wspomagające.

#### podstawowy poziom edukacji
(ang. primary education level)

  sześcioletni okres edukacji rozpoczynający się w wieku 5-7 lat, możliwie bez wcześniejszej edukacji.

  *Uwaga:* Definicja oparta jest o Międzynarodową Standardową Klasyfikację Kształcenia [UNESCO].


#### pomoc kontekstowa
(ang. context-sensitive help)

  tekst pomocy dostarczający informacji na temat aktualnie wykonywanej czynności.

  *Uwaga:* Jasno sformułowane etykiety mogą być traktowane jak pomoc kontekstowa.


#### poziom gimnazjalny
(ang. lower secondary education level)

  dwu- lub trzyletni okres edukacji, zaczynający się po zakończeniu sześcioletniej szkoły, a kończący się dziewięć lat od rozpoczęcia edukacji podstawowej.

  *Uwaga:* Definicja oparta jest o Międzynarodową Standardową Klasyfikację Kształcenia <a href="#UNESCO">[UNESCO]</a>.


#### prawidłowa kolejność odczytu
(ang. correct reading sequence)

  kolejność słów i akapitów zaprezentowana w taki sposób, żeby kolejność ich odczytu nie zmieniała sensu treści całego przekazu tekstowego.


#### procedura
(ang. process)

  seria czynności wykonywana przez użytkownika, gdzie każda czynność jest niezbędna do zakończenia aktywności.

  *Przykład 1:* Zakończona sukcesem procedura korzystania ze stron sklepu internetowego wymaga od użytkownika obejrzenia alternatywnych produktów, cen i ofert, wybrania produktów, złożenia zamówienia, ustalenia warunków dostawy oraz udostępnienia informacji o płatności.

  *Przykład 2:* Strona rejestracji konta wymaga przejścia testu Turinga, zanim pozwoli na przejście do formularza rejestracyjnego.


#### programowo ustawione
(ang. programmatically set)

  ustawione przez oprogramowanie, za pomocą metod obsługiwanych przez oprogramowanie użytkownika, w tym przez technologie wspomagające.


#### przedstawianie
(ang. presentation)

  renderowanie <a title="definicja: treść (treść internetowa)" href="#contentdef" class="termref">treści</a> w sposób, który jest postrzegalny dla użytkownika


#### relacja
(ang. relationships)

  posiadające znaczenie skojarzenie pomiędzy różnymi elementami treści.


#### rola
(ang. role)

  tekst lub liczba, poprzez którą oprogramowanie może określić funkcję komponentu w treści internetowej.

  *Przykład:* Liczba, dzięki której można określić funkcję grafiki jako linku, przycisku lub pola wyboru.


#### rozszerzona audiodeskrypcja
(ang. extended audio description)

  audiodeskrypcja, dodawana do materiału <a title="definicja: wideo" href="#videodef" class="termref">wideo</a>, poprzez zatrzymanie 
odtwarzacza (pauza), by uzyskać odpowiedni czas wstawienie 
audiodeskrypcji.

  *Uwaga:* Ta technika jest stosowana tylko wówczas, gdy sensu 
materiału <a title="definicja: wideo" href="#videodef" class="termref">wideo</a> nie da się zachować bez dodatkowej <a title="definicja: audiodeskrypcja" href="#audiodescdef" class="termref">audiodeskrypcji</a>, a 
przerwy pomiędzy dialogami są za krótkie.


#### sekcja
(ang. section)

  samodzielna porcja pisanej treści, zawierająca jeden lub więcej temat lub myśl.

  *Uwaga:* Sekcja może składać się z jednego lub więcej akapitów, a także zawierać grafikę, tabele, listy i podsekcje


#### skrót
(ang. abbreviation)

  skrócona wersja słowa, frazy lub nazwy, o ile skrót nie stał się częścią danego języka.

  *Uwaga 1:* dotyczy także inicjałów i akronimów, gdzie:

1. <strong>inicjały</strong> to skrócone formy nazw i fraz, powstałe z pierwszych liter lub sylab słów zawartych w danej nazwie lub frazie.

*Uwaga 1:* Nie przetłumaczalne we wszystkich językach.

*Przykład 1:* SNCF jest francuskim skrótem, który zawiera pierwsze litery wyrazów Société Nationale des Chemins de Fer (nazwa francuskich kolei państwowych).

*Przykład 2:* ESP (ang. extrasensory perception) to inicjał oznaczający postrzeganie pozazmysłowe.

2. <strong>akronim</strong> jest skróconą formą utworzoną z pierwszych liter lub części innych wyrazów do formy, którą można wymawiać jak wyraz.

  *Przykład:* NOAA jest akronimem utworzonym od pierwszych liter nazwy National Oceanic and Atmospheric Administration w USA.

  *Uwaga 2:* Niektóre firmy mają nazwy pochodzące od akronimów. W takim wypadku nowa nazwa składa się z liter (np. Ecma) i wówczas słowo to nie jest traktowane jak skrót.


#### spełnienie kryterium sukcesu
(ang. satisfies a success criterion)
  kryterium sukcesu zastosowane do danej strony nie przyjmuje wartości „fałsz”

#### (technologie) stanowiące podstawę zgodności
(ang. relied upon)

  zawartość strony nie będzie zgodna, jeżeli taka technologia jest wyłączona lub nie jest wspierana.


#### strona internetowa (ang. Web page)

  nie osadzony zasób, uzyskany z pojedynczego URI za pomocą protokołu HTTP wraz z innymi zasobami użytymi do renderowania lub taki, które potencjalnie mogą być użyte do renderowania, w oprogramowaniu użytkownika.

  *Uwaga 1:* mimo, że każdy z „pozostałych zasobów” mógłby być renderowany razem z podstawowym zasobem, to niekoniecznie muszą być renderowane równocześnie.

  *Uwaga 2:* Dla zgodności z wytycznymi zasób musi być „nieosadzony”, czyli występować w taki sposób, by nie był uwzględniany jako strona internetowa.

  *Przykład 1:* Zasób sieciowy, wraz ze wszystkimi osadzonymi obrazami i multimediami.

  *Przykład 2:* Sieciowy program pocztowy zbudowany w technologii AJAX (asynchroniczny Java Script i XML). Program znajduje się pod 
adresem http://example.com/mail, ale posiada skrzynkę odbiorczą, kontakty i kalendarz. Wszystkie linki lub przyciski są zaprojektowane w 
sposób pozwalający na wyświetlanie skrzynki, kontaktów i kalendarza bez zmiany adresu URI.

  *Przykład 3:* Konfigurowalny portal internetowy, w którym użytkownik może wybrać wyświetlaną treść spośród różnych modułów.

  *Przykład 4:* Kiedy wprowadzasz np. adres "http://shopping.example.com/" w przeglądarce, wchodzisz do wyglądającego jak film sklepu, po którym możesz się poruszać, zabierać towar z półek i umieszczać go w wózku przed sobą. Kliknięcie na produkt powoduje wyświetlenie go wraz ze specyfikacją. Może to być jednostronicowy serwis lub jedna ze stron internetowych w serwisie internetowym.


#### struktura (ang. structure)

1. Sposób, w jaki poszczególne części <a title="definicja: strona internetowa" href="#webpagedef" class="termref">strony internetowej</a> są ułożone i połączone ze sobą; i
2. Sposób ułożenia kilku <a title="definicja: strona internetowa" href="#webpagedef" class="termref">stron internetowych</a>.

#### taka sama funkcjonalność (ang. same functionality)

użycie pozwala na uzyskanie takiego samego rezultatu

*Przykład:* Przycisk „wyślij” w jednym serwisie i przycisk „szukaj” w innym mogą mieć pole do wprowadzania wyrażenia, a następnie 
wyświetlania odnalezionych w serwisie informacji związanych z tym wyrażeniem. W takiej sytuacji oba mają taką samą funkcjonalność, chociaż
 nie są konsekwentnie etykietowane.



#### taka sama względna kolejność (ang. same relative order)

  taka sama pozycja względem innych elementów.

  *Uwaga:* Uznaje się, że pozycje posiadają taką samą względną kolejność, nawet jeśli inne elementy zostały dodane lub usunięte z kolejności oryginalnej. Przykładowo, rozszerzenie menu nawigacji może wyświetlić dodatkowy poziom szczegółów, lub też druga sekcja nawigacji może zostać dodana do kolejności czytania.


#### technologie treści internetowych

mechanizmy służące do odkodowania danych, które mogą być zrenderowane, pokazane lub wykonane przez oprogramowanie użytkownika

  *Uwaga 1:* Pojęcie użyte zarówno tak, jak w wytycznych „Technologia internetowa”, jak i słowo „technologia” (użyte osobno), odnoszą się do „Technologii zamieszczania treści w internecie”.

  *Uwaga 2:* Technologie umieszczania treści w internecie mogą uwzględniać język znaczników, formaty danych lub język programowania, który może być używany samodzielnie, albo w kombinacji z innymi, żeby stworzyć ostatecznie wersję dla użytkownika, która swoim zasięgiem obejmie statyczne strony internetowe, przez zsynchronizowaną prezentację multimedialną do dynamicznej aplikacji internetowej

  *Przykład:* Często spotykane przykłady technologii zamieszczania treści w internecie uwzględniają HTML, CSS, SVG, PNG, PDF, Flash, i JavaScript.


#### technologie wspomagające (w rozumieniu tego dokumentu) 
(ang.  technology)

  sprzęt i/lub oprogramowanie działające jako program użytkownika lub współpracujące ze standardowymi programami użytkownika, dostarczające funkcjonalności niezbędnych osobom niepełnosprawnym, przekraczające możliwości standardowych programów użytkownika.

  *Uwaga 1:* Funkcjonalność zapewniona przez technologie wspomagające obejmuje alternatywny sposób prezentacji treści (np. mowa 
syntetyczna lub powiększenie obrazu), alternatywne sposoby wprowadzania danych (np. za pomocą głosu), dodatkowe mechanizmy nawigacji i 
orientacji oraz transformacji treści (np. w celu uczynienia tabel bardziej dostępnymi).

  *Uwaga 2:* Technologie wspomagające często komunikują się ze standardowymi aplikacjami za pośrednictwem specjalnych API.

  *Uwaga 3:* Rozróżnienie pomiędzy standardowymi aplikacjami a technologiami wspomagającymi nie jest oczywiste. Standardowe aplikacje często posiadają różne rozwiązania wspomagające osoby z niepełnosprawnościami. Główna różnica pomiędzy nimi polega na tym, że standardowe rozwiązania skierowane są do szerokiego grona odbiorców — zarówno niepełnosprawnych, jak i tych bez niepełnosprawności. Technologie wspomagające skierowane są zaś wyłącznie do konkretnymi rodzajami niepełnosprawności. Wsparcie jest zatem bardziej wyspecjalizowane i nakierowane na odbiorcę z konkretnymi potrzebami. Standardowe rozwiązania mogą dostarczać funkcjonalności niezbędnych technologiom wspomagającym, jak pobieranie treści sieciowych z obiektów programowych lub parsowanie kodu do przyjaźniejszej dla tego oprogramowania postaci.

  *Przykład:* Technologie wspomagające ważne w kontekście tego dokumentu to między innymi:

- powiększalniki ekranu i inne programy wspomagające czytanie wzrokowe, używane przez osoby ze wzrokowymi, percepcyjnymi i innymi 
niepełnosprawnościami związanymi z korzystaniem z druku, pozwalające na zmianę czcionek, rozmiaru, rozmieszczenia, koloru, synchronizujące tekst z głosem itp., w celu poprawienia czytelności wyświetlanego tekstu i obrazów;&nbsp;
- czytniki ekranu, używane przez osoby niewidome do odczytu treści tekstowych za pomocą mowy syntetycznej lub brajla;&nbsp;
- programy przetwarzające tekst na mowę syntetyczną, używane przez niektóre osoby z niepełnosprawnościami kognitywnymi, językowymi i trudnościami w nauce w celu przekształcenia tekstu w mowę syntetyczną;&nbsp;
- programy rozpoznające mowę, używane przez niektóre osoby niepełnosprawne fizycznie;&nbsp;
- specjalne klawiatury, używane przez osoby z niektórymi niepełnosprawnościami fizycznymi, które symulują standardową klawiaturę 
(w tym klawiatury specjalne wyposażone we wskaźniki nagłowne, switche, sip/puff oraz inne specjalne urządzenia do wprowadzania danych);&nbsp;
- specjalne wskaźniki, używane przez osoby z niektórymi rodzajami niepełnosprawności fizycznych w celu symulowania kursora myszy i naciskania przycisków.&nbsp;


#### tekst (ang. text)

ciąg znaków, mogący być odczytany za pomocą programu komputerowego, gdzie ciąg wyraża coś w ludzkim języku naturalnym.


#### tekst alternatywny
(ang. text alternative)

 tekst skojarzony programistycznie z treścią nietekstową lub odnoszący się do tekstu programistycznie skojarzonego z treścią nietekstową. Tekst programowo skojarzony to taki tekst, którego położenie może być programowo określone w stosunku do treści nietekstowej.

  *Przykład:* Obraz wykresu jest opisany w następującym po nim akapicie. Krótki tekst alternatywny dla wykresu informuje, że takie objaśnienie znajduje się zaraz za nim (w kolejności treści).

  *Uwaga:* Więcej na ten temat: <a href="http://www.w3.org/TR/UNDERSTANDING-WCAG20/conformance.html#uc-text-alternatives-head">Understanding Text Alternatives</a>


#### duża wielkość tekstu
(ang. large scale text)

  tekst o wielkości przynajmniej 18 pt lub 14 pt ale pogrubiony lub odpowiadające im wielkością znaki alfabetu chińskiego, japońskiego i koreańskiego (CJK).

  *Uwaga 1:* Czcionki ze szczególnymi wykończeniami albo rzadko spotykanymi elementami i cechami, które ograniczają rozpoznawalność kształtów znaków są trudniejsze do odczytania, szczególnie przy obniżonym kontraście.

  *Uwaga 2:* Rozmiar tekstu oznacza rozmiar, w którym treść jest dostarczana użytkownikowi. Nie dotyczy to rozmiaru ustawionego przez użytkownika.

  *Uwaga 3:* Rozmiar tekstu widziany przez użytkownika zależy zarówno od rozmiaru zdefiniowanego przez autora strony, jak i od 
rozmiaru wyświetlacza i ustawień oprogramowania użytkownika. W większości wypadków 14 pt i 18 pt odpowiadają około 1.2 i 1.5 em lub 
120% i 150% rozmiaru tekstu podstawowego (przyjmując rozmiar podstawowy za 100%), ale autorzy powinni się upewnić, że tak jest w ich przypadku. 
Jeżeli rozmiar tekstu jest podany w jednostkach względnych, to rozmiar tekstu do wyświetlenia jest obliczany przez oprogramowanie użytkownika. 
Rozmiar tekstu wyrażony w punktach może zostać pobrany z oprogramowania użytkownika albo obliczony na podstawie danych metrycznych wykonanych analogicznie do oprogramowania użytkownika, w celu sprawdzenia spełnienia kryterium sukcesu. Użytkownicy słabowidzący powinni mieć możliwość dokonania odpowiednich ustawień.

  *Uwaga 4:* W przypadku korzystania z tekstu, w którym nie określono rozmiaru tekstu, przeglądarki powinny dla najmniejszej czcionki tekstu używać rozsądnego rozmiaru. Jeżeli dla nagłówka poziomu 1 przeglądarki stosują rozmiar 14 pt pogrubioną lub większą, można przyjąć, że jest to powiększony tekst. Względne skalowanie może być wyliczane na podstawie domyślnych rozmiarów w podobny sposób.

  *Uwaga 5:* Rozmiar 14 pt i 18 pt został przyjęty dla alfabetu łacińskiego jako minimalny duży rozmiar (14 pt) oraz powiększony standardowy (18 pt). Dla innych alfabetów, na przykład CJK, podobne rozmiary mogą być uznane za minimalny duży tekst druku, a następny większy rozmiar, za standardowy duży tekst druku.


#### tłumaczenie języka migowego
(ang. sign language interpretation)

  tłumaczenie języka, najczęściej mówionego, na język migowy.

  *Uwaga:* Prawdziwe języki migowe są niezależnymi językami i nie mają nic wspólnego z językami mówionymi z danego kraju lub regionu.


#### treść (treść internetowa)
(ang. content (Web content))

  informacja i komunikat zmysłowy przekazywany użytkownikowi za pośrednictwem programu użytkownika, włączając w to kod lub znaczniki 
definiujące strukturę, wygląd lub interakcję z informacją.

#### treść nietekstowa
(ang. non-text content)

  każda treść, która nie jest sekwencją znaków, które mogą być programowo określone lub nie wyraża niczego w jakimkolwiek języku 
naturalnym.

  *Uwaga:* Obejmuje to ASCII Art (będący układanką złożoną ze znaków), emotikony, slang na forach (korzystający z zastępowania znaków)
 i obrazy przedstawiające tekst.


#### treść uzupełniająca
(ang. supplemental content)

  dodatkowa treść ilustrująca lub wyjaśniająca treść podstawową.

  *Przykład 1:* Dźwiękowa wersja strony internetowej.

  *Przykład 2:* Ilustracja kompletnej procedury.

  *Przykład 3:* Akapit podsumowujący główne wnioski i rekomendacje w jakichś badaniach.


#### tylko wideo
(ang. video-only)

  zmienna w czasie prezentacja zawierająca tylko wideo bez dźwięku i interakcji


#### użyte w nietypowy lub ograniczony sposób
(ang. used in an unusual or restricted way)

  słowa użyte w sposób wymagający od użytkownika wiedzy, jaką konkretnie definicję powinien zastosować, by prawidłowo zrozumieć treść.

  *Przykład:* Słowo "gig" oznacza coś innego w dyskusji na temat wykonania koncertu muzycznego, niż w artykule poświęconym pojemności 
dysków twardych, ale prawidłowe określenie definicji jest możliwe na podstawie kontekstu. Z drugiej strony, słowo "tekst" jest używane we 
WCAG 2.0 w pewien bardzo specyficzny sposób i dlatego jego definicja znalazła się w słowniczku.


#### wideo

  technologia poruszających się lub następujących po sobie obrazów

  *Uwaga:* wideo może być stworzone za pomocą animacji lub fotografii, lub obu naraz.


#### współczynnik kontrastu
(ang. contrast ratio)

  (L1 + 0.05) / (L2 + 0.05), gdzie:

-  L1 to relatywna luminancja jaśniejszego z kolorów, a&nbsp;
-  L2 to relatywna luminancja ciemniejszego z kolorów.&nbsp;


  *Uwaga 1:* Współczynnik kontrastu zawiera się pomiędzy 1 i 21 (powszechnie zapisywanych 1:1 do 21:1).

  *Uwaga 2:* Ponieważ autor strony nie ma wpływu na sposób renderowania ustawiony przez użytkownika (np. wygładzanie czcionek lub antyaliasing), współczynnik kontrastu oblicza się jak dla wyłączonego antyaliasingu.

  *Uwaga 3:* W celu spełnienia kryterium sukcesu 1.4.3 i 1.4.6, kontrast jest mierzony z uwzględnieniem standardowego koloru tła, na 
którym wyświetlany jest tekst przy standardowym użyciu. Jeżeli kolor tła nie został zdefiniowany, przyjmuje się, że jest to kolor biały.

  *Uwaga 4:* Kolor tła to określony kolor, na którym renderowany jest tekst przy normalnym użyciu. Błędem jest nie określenie koloru tła 
przy jednoczesnym określeniu koloru tekstu, ponieważ wówczas kolor tła jest nieznany i nie można sprawdzić, czy zachowany jest odpowiedni 
kontrast. Z tego samego powodu błędem jest nie określenie koloru tekstu przy jednoczesnym określeniu koloru tła.

  *Uwaga 5:* Gdy litery wyświetlane są z obwódkami, obwódki takie mogą dodawać kontrastu i mogą być uwzględniane w obliczaniu kontrastu 
pomiędzy literami a ich tłem. Cienka obwódka jest traktowana jak litera. Szeroka obwódka wokół litery, jeżeli wypełnia wewnętrzne elementy 
liter, działa jak efekt halo i może być traktowana jak tło.

  *Uwaga 6:* Wymagania WCAG 2.0 mogą być zweryfikowane przez zestawienie par kolorów określonych przez autora dla typowego sposobu wyświetlenia strony. Autor nie musi brać pod uwagę nietypowych sposobów wyświetlania, na przykład przez zmianę kolorów zrealizowaną przez narzędzia użytkownika, chyba, że wynikają z kodu strony.


#### wydarzenie w czasie rzeczywistym (ang. real-time event)

  wydarzenie, które a) trwa w tym samym czasie, co jego wyświetlenie i b) nie jest całkowicie generowane przez treść.

  *Przykład 1:* Transmisja internetowa z przedstawienia (odbywa się w tym samym czasie, gdy jest oglądane, a nie z nagrania).

  *Przykład 2:* Aukcja internetowa, podczas której użytkownicy składają oferty w tym samym czasie, gdy wyświetlana jest treść.

  *Przykład 3:* Interakcje ludzi w wirtualnym świecie za pośrednictwem awatarów nie są automatycznie generowane i odbywają się w czasie rzeczywistym.


#### wstrzymane
(ang. paused)

  zatrzymane na żądanie użytkownika i nie wznawiane bez jego żądania.


#### wyłącznie dekoracyjny
(ang. pure decoration)

  służący jedynie do celów dekoracyjnych, nie niosący ze sobą żadnej informacji lub funkcjonalności.

  *Uwaga:* Tekst jest czysto dekoracyjny, jeżeli słowa mogą być swobodnie przemieszczane lub podmieniane bez zmiany celu, jakiemu służy.

  *Przykład:* Na okładce słownika znajdują się przypadkowe słowa wydrukowane w jasnym kolorze, pozostające w tle.


#### względna luminancja
(ang. relative luminance)

  względna jasność punktu w przestrzeni kolorów, znormalizowana do 0 dla najciemniejszego czarnego i 1 dla najjaśniejszego białego.

  *Uwaga 1:* Dla przestrzeni kolorów w standardzie sRGB , względna luminancja koloru jest definiowana jako L = 0.2126

- R + 0.7152 * G + 0.0722 * B gdzie R, G i B zostały zdefiniowane jako:&nbsp;
- jeżeli RsRGB &lt;= 0.03928 wówczas R = RsRGB/12.92 lub R = ((RsRGB+0.055)/1.055) ^ 2.4&nbsp;
- jeżeli GsRGB &lt;= 0.03928 wówczas G = GsRGB/12.92 lub G = ((GsRGB+0.055)/1.055) ^ 2.4&nbsp;
- jeżeli BsRGB &lt;= 0.03928 wówczas B = BsRGB/12.92 lub B = ((BsRGB+0.055)/1.055) ^ 2.4&nbsp;

i RsRGB, GsRGB, i BsRGB są zdefiniowane jako:

- RsRGB = R8bit/255&nbsp;
- GsRGB = G8bit/255&nbsp;
- BsRGB = B8bit/255&nbsp;


  Znak „^” oznacza potęgowanie. (Równanie pochodzi z <a href="#sRGB">[sRGB]</a> i <a href="#IEC-4WD">[IEC-4WD]</a>).


  *Uwaga 2:* Niemal wszystkie obecnie używane systemy kodują kolory w standardzie sRGB. O ile używany będzie inny standard kodowania 
kolorów do przetwarzania i wyświetlania, autor musi obliczać kolor na podstawie standardu sRGB. Jeżeli używa innego, zobacz <a href="http://www.w3.org/TR/UNDERSTANDING-WCAG20/visual-audio-contrast-contrast.html">Understanding Success Criterion 1.4.3</a>.


  *Uwaga 3:* Jeżeli dithering odbywa się po dostarczeniu kolorów, bierze się pod uwagę kolory źródłowe. W wypadku kolorów wymieszanych na
 poziomie źródłowym, pod uwagę bierze się uśrednione wartości kolorów źródłowych (uśredniony R, uśredniony G i uśredniony B).

  *Uwaga 4:* Dostępne są narzędzia, które automatycznie obliczają kontrast i błyski.

  *Uwaga 5:* Dostępna jest <a href="relative-luminance.xml">wersja MathML dla wzorów względnej luminancji</a>.


#### zagrożenie
(ang. emergency)

  nagła, nieoczekiwana sytuacja lub zdarzenie, wymagające natychmiastowej reakcji dla ochrony zdrowia, bezpieczeństwa lub mienia.


#### zestaw stron internetowych/serwis internetowy
(ang. set of Web pages)

  zbiór stron internetowych wykonanych w tym samym celu, przez tego samego autora, grupę lub organizację.

  *Uwaga:* Wersje różnojęzyczne mogą być traktowane jak odrębne zestawy stron internetowych.


#### wersja alternatywna zapewniająca zgodność
(ang. conforming alternate version)

  to taka wersja, która:

1. jest zgodna z określonym poziomem
2. zapewnia te same informacje i <a title="definicja: funkcjonalność" href="#functiondef" class="termref">funkcjonalności</a> w tym samym <a title="definicja: język naturalny" href="#human-langdef" class="termref">języku</a> oraz
3. jest tak samo aktualna jak wersja niezgodna oraz
4. dla której przynajmniej jeden z poniższych warunków jest spełniony:
   1. wersja zgodna jest osiągalna z wersji niezgodnej za pomocą <a title="definicja: mechanizm" href="#mechanismdef" class="termref">mechanizmu</a> <a title="definicja: wspierający dostępność" href="#accessibility-supporteddef" class="termref">wspierającego dostępność</a> lub
   2. niezgodna wersja jest osiągalna jedynie z wersji zgodnej lub
   3. wersja niezgodna może być osiągalna tylko z wersji zgodnej, o ile zawiera mechanizm osiągnięcia wersji zgodnej.

  *Uwaga 1:* W tej definicji „może być osiągalna tylko” oznacza, że zapewniony jest jakiś mechanizm, jak na przykład warunkowe 
przekierowanie, który uchroni użytkownika przed „osiągnięciem” (załadowaniem) niezgodnej wersji, dopóki nie przejdzie z wersji zgodnej.

  *Uwaga 2:* Alternatywna wersja nie musi być identyczna, co do ilości stron z podstawową (np. może się składać z kilku podstron).

  *Uwaga 3:* Jeżeli dostępne są różne wersje językowe serwisu, to dla każdej powinny być zapewnione zgodne wersje.

  *Uwaga 4:* Alternatywne wersje mogą być zapewniane dla różnych technologii lub grup odbiorców. Każda wersja powinna być zgodna w jak 
najwyższym stopniu. Jedna wersja powinna być w pełni zgodna, aby uzyskać <a href="http://www.w3.org/TR/2008/REC-WCAG20-20081211/#cc1">Wymóg zgodności nr 1</a>.

  *Uwaga 5:* Zgodna wersja alternatywna nie musi znajdować się w zakresie zgodności, ani nawet w tym samym serwisie internetowym, jeżeli jest równie łatwo dostępna, jak jej wersja niezgodna.

  *Uwaga 6:* Alternatywna wersja nie powinna być mylona z treścią uzupełniającą, która ma wspierać i rozszerzać wersję podstawową.

  *Uwaga 7:* Ustawienie w preferencjach użytkownika, które pozwala na uzyskanie zgodnej wersji jest akceptowalnym mechanizmem dla 
osiągnięcia innej wersji, o ile mechanizm ustawień wspiera dostępność.

  Czytaj więcej: <a href="http://www.w3.org/TR/UNDERSTANDING-WCAG20/conformance.html#uc-conforming-alt-versions-head">Understanding Conforming Alternate Versions</a>


#### zgodność
(ang. conformance)

  spełnienie wszystkich wymagań dla danego standardu, wytycznych lub specyfikacji.


#### zmiany kontekstu
(ang. changes of context)

  znaczące zmiany treści <a title="definicja: strona internetowa" href="#webpagedef" class="termref">strony internetowej</a>, które dokonywane bez świadomości użytkownika, mogą go dezorientować, jeżeli nie jest on w stanie oglądać całej strony jednocześnie.

  Zmiany kontekstu obejmują zmiany:

  1. w programie użytkownika;

  obszaru obrazu;

  2. fokusa;

  3. treści, która zmienia sens strony internetowej.

  *Uwaga:* Zmiana treści nie zawsze oznacza zmianę kontekstu. Zmiana w treści, na przykład rozwinięcie drzewa, dynamicznego menu lub 
zakładki niekoniecznie zmieniają kontekst, dopóki nie zmienią jednego z powyższych (np. fokusa).

  *Przykład:* Otwarcie nowego okna, przeniesienie fokusa na inny obiekt, przejście na inną stronę internetową (włączając w to także każdą
 sytuację, kiedy użytkownikowi tylko wydaje się, że przechodzi na inną stronę internetową) lub znaczące przekształcenie wyglądu strony są przykładami zmiany kontekstu.


#### zobowiązanie prawne
(ang. legal commitments)

  transakcja, gdzie osoba wiąże się prawnym obowiązkiem lub korzyścią.

  *Przykład:* akt ślubu, umowa handlowa (finansowa i prawna), testament, pożyczka, adopcja, zaciągnięcie się do armii, kontrakt dowolnego rodzaju itp.


#### zsynchronizowane multimedia
(ang. synchronised media)

  dźwięk lub wideo zsynchronizowane z innym formatem, w celu prezentacji informacji lub/i z interaktywnymi komponentami, o ile nie jest to 
wyraźnie oznaczona alternatywa dla tekstu.


#### żargon
(ang. jargon)

  słowa używane w pewien określony sposób w pewnych określonych środowiskach.

  *Przykład:* Słowo Sticky Keys używane jest w żargonie środowisk zajmujących się technologiami wspomagającymi i technologiami dostępności.

<!-- koniec listy definicji słownika --> 
