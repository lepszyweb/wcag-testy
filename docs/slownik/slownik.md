# Słownik 

## A

### a11y
Skrót od angielskiego słowa _accessibility_ (dostępność), używany często jako hashtag - #a11y. Utworzony z połączenia:
-  **a** - pierwszej litery angielskiego słowa _accessibility_ 
-  **11** - liczby 11 oznaczajacej liczbę znaków pomiędzy pierwszą i ostatnią literą w angielskim słowie _accessibility_
-  **y** - ostatniej litera angielskiego słowa _accessibility_

### afordancje
Zauważalne i rzeczywiste cechy rzeczy, systemu lub elementu systemu, które określają, w jaki sposób można tej rzeczy używać. 


### alternatywa dla mediów zmiennych w czasie
(ang. [alternative for time-based media](https://www.w3.org/TR/WCAG21/#glossarydfn-alternative-for-time-based-media))
Dokument zawierający prawidłowo uporządkowany tekst opisujący wizualną i dźwiękową informację zmienną w czasie oraz uwzględniający końcowy stan interakcji z tymi mediami.
*Uwaga:* Scenariusz użyty do stworzenia zsynchronizowanych multimediów może być objęty taką definicją tylko wówczas, gdy został 
poprawiony, tak, by odpowiadać dokładnej końcowej wersji multimediów po zakończeniu edycji.


### ASCII art
Proste rysunki tworzone za pomoca znaków ASCII układanych na obszarze o stałej szerokości kolumn oraz o stałej wysokości znaków. Ten sposób tworzenia grafiki, a raczej jej symbolizowania, nazywa się semigrafiką lub pseudografiką. ASCII-Art były początkowo tworzone z myślą o wydrukowaniu ich na drukarkach znakowych. Przykładem prostych ASCII-Art są ikony emocji (emotikony).

### audio
Treści przekazywane elektronicznie dźwiękiem, technika rejestrowania i przekazywania sygnałów dźwiękowych. 
 
*Uwaga:* Audio może być tworzone w sposób sztuczny (włączając w  to syntezę mowy), przez nagrywanie prawdziwego dźwięku lub na oba sposoby.


### ATAG
Akronim od angielskiego tytułu dokumentu [Authoring Tool Accessibility Guidelines](https://www.w3.org/TR/ATAG20/) (Wytyczne dotyczące dostępności narzędzi autorskich).

### audiodeskrypcja
(ang. audio description)
Także: „opis dźwiękowy”, „narracja dźwiękowa”, „wideodeskrypcja”
1. Słowna, dźwiękowa prezentacja treści wizualnych - filmu, przedstawienia teatralnego, zdjęcia, rzeźby, przeznacznony dla osób, które nie widzą lub widzą bardzo słabo.
2. Narracja dodana do ścieżki dźwiękowej w celu opisu istotnych szczegółów obrazu, które nie wynikają z samej ścieżki dźwiękowej.

- *Uwaga 1:* Audiodeskrypcja materiału /[wideo/] zapewnia informacje o akcji, postaciach, zmianie scenerii, tekstach wyświetlanych na ekranie i innych treściach wizualnych.
- *Uwaga 2:* W standardowej audiodeskrypcji narracja jest dodawana w przerwach pomiędzy dialogami. (zobacz także „rozszerzona audiodeskrypcja”).
- *Uwaga 3:* Jeżeli pełna informacja o wideo jest już zapewniona przez podstawową ścieżkę dźwiękową, dodatkowa audiodeskrypcja jest zbędna.

## B

### blok tekstu
(ang. blocks of text)

Tekst składający się z więcej niż jednego zdania.

### błąd wprowadzania danych
(ang. input error)
Informacja wprowadzona przez użytkownika, która nie jest akceptowana przez system

*Uwaga:* Dotyczy:

1. informacji, które są wymagane przez stronę internetową, a pominięte przez użytkownika;
2. informacji wprowadzonych przez użytkownika, ale w niewłaściwym formacie lub o niedopuszczalnej wartości.

#### błysk
(ang. flash)
Para relatywnie przeciwstawnych luminancji, która może u niektórych osób wywołać atak padaczki, jeżeli efekt ten ma odpowiednie natężenie i zmienia się z pewną określoną częstotliwością.
*Uwaga 1:* Zobacz „informacje o granicznych wartościach ogólnych błysków i czerwonych błysków”, aby dowiedzieć się, które błyski są niedopuszczalne.
*Uwaga 2:* Zobacz także „migotanie”.



## C

#### CAPTCHA
Skrót od „Completely Automated Public Turing test to tell Computers and Humans Apart” (całkowicie automatyczny publiczny test Turinga do odróżniania komputerów od ludzi)

*Uwaga 1:* test CAPTCHA najczęściej polega na przepisaniu przez użytkownika tekstu ze zniekształconego obrazu lub nagrania dźwiękowego.

*Uwaga 2:* Test Turinga to każdy system testów, który został zaprojektowany w celu odróżnienia człowieka od komputera. Został tak nazwany na cześć słynnego informatyka Alana Turinga. Pojęcie to sformułowane zostało na Uniwersytecie Carnegie Mellon. 

### Cała strona 
(ang. _Full page_)  
[Zgodność]() (oraz poziomy zgodności) dotyczy całej strony i nie można jej osiągnąć, jeśli jakaś część strony zostanie wyłączona z oceny.
*Uwaga*: W celu ustalenia zgodności, przyjmuje się, iż wersje alternatywne części treści strony są częścią strony, jeśli wersje alternatywne są dostępne bezpośrednio z danej strony, np. długi opis lub alternatywna prezentacja nagrania wideo.


#### cel łącza
(ang. link purpose)

Oczekiwany skutek aktywacji łącza.

### Cel testu
Przyczyna lub powód zaprojektowania i przeprowadzenia testu.


## F

### Fokus
Od angielskiego *focus* - _skupienie_. Stan gotowości => komponentu strony do odbioru informacji o naciśnięciu klawiszy, które jest zdolny obsłużyć. Fokus jest zwykle odpowiednio odwzorowany w wyglądzie komponentu, np.  przycisk dostaje dodatkowe obramowanie, w polu formularza pojawia się migający kursor, pod łączem w menu zmienia się kolor tła, itp

Wszelkie zdarzenia związane z naciskaniem przez użytkownika klawiszy są kierowane właśnie do tego komponentu, o ile nie zostaną wcześniej przechwycone. Zdarzenia z klawiatury w pierwszej kolejności przekazywane są do systemu okienkowego (menedżera okien), który z kolei przekazuje je do aplikacji. Aplikacja obsługuje te zdarzenia sama albo przekazuje je do obsłłużenia do komponentu gotowego do obsługi zdarzenia.


## J

### język naturalny 
(ang. human language)

Język mówiony, pisany lub język migowy (znaków zarówno wizualnych, jak dotykowych) służący do komunikowania się między ludźmi.
*Uwaga:* zobacz także „język migowy”.


#### język migowy
(ang. sign language)
Język stosujący kombinację gestów dłoni i ramion, mimiki twarzy i pozycji ciała, w celu przekazania informacji.

## K

### Kierownik testów
Osoba odpowiedzialna za zarządzanie czynnościami testowymi, zasobami oraz oceną przedmiotu testu. Osoba, która kieruje, zarządza, administruje, planuje i reguluje ocenę przedmiotu testu.


### Kompletne procesy 
(ang. _complete processes_)
Wszystkie kroki, etapy składajace się na cały proces, procedurę. 
[Zgodność]() (oraz poziomy zgodności) dotyczy kompletnych procesów. Proces spełnia wymogi zgodności na określonym poziomie tylko wtedy, gdy wszystkie strony prezentujące etapy procesu spełniają wymogi co najmniej na tym sammym poziomie. Gdy tylko niektóre etapy procesu spełniają wymogi zgodności na wyższym poziomie, to cały proces (i strony, na których jest obsługiwany) spełniają wyniki na niższym poziomie. Inaczej - zgodność na określonym poziomie nie jest osiągnięta, jeżeli którakolwiek ze stron prezentujących którykolwiek z etapów procesu nie spełnia wszystkich wymogów zgodności na tym poziomie.

## M

### Media
To, za pośrednictwem czego są przekazywane lub wyrażane jakieś treści, środek przekazu.

media umożliwiają wykorzystanie wszystkich środków prezentacyjnych i reprezentacyjnych takich jak: głos, wzrok, twarz, mimika, gesty, jak również teksty, obrazy, rysunki, fotografie, filmy



### Media zmienne w czasie
Media dynamiczne, oparte na sekwencji obrazów i dźwięków

## O

### Oceniający witrynę, ewaluator, 
Osoba, zespół, organizacja, dział wewnętrzny lub inny podmiot odpowiedzialny za przeprowadzenie oceny.

## P

### Plan przeglądu
Dokument opisujący podejście, zasoby i harmonogram zamierzonych czynności związanych z przeglądem. Identyfikuje on, m.in. dokumenty i kod podlegający przeglądowi, typy przeglądów do wykorzystania, uczestników, a także kryteria wejścia i wyjścia, które będą stosowane w przeglądach formalnych, a także uzasadnienie ich wyboru. Jest zapisem procesu planowania przeglądu.

### Plan testów
Dokumentacja opisująca cele testowe do osiągnięcia oraz środki i harmonogram ich realizacji, zorganizowane tak, by koordynować czynności testowe. Wg ISO 29119

### Planowanie testów
Czynność tworzenia planów testów lub wprowadzanie do nich zmian.

### Podejście do testowania
Implementacja strategii testowej w określonym projekcie.

### Polityka testów
Dokument wysokiego poziomu opisujący zasady, podejście i główne zadania organizacji dotyczące testowania.

### Proces testowy 
Zbiór powiązanych ze sobą działań obejmujący planowanie i  monitorowanie testów,  analizę testów, projektowanie testów, implementację testów i zakończenie testów.

### program użytkownika
(ang. user agent)
Oprogramowanie umożliwiające pobieranie i przeglądanie treści internetowych.

*Przykład:* Przeglądarki internetowe, odtwarzacze multimediów, wtyczki, oraz inne programy — również [technologie wspomagające] — które pomagają w wyszukiwaniu, przetwarzaniu i interakcji z treścią stron WWW.



### Przegląd formalny
Typ przeglądu, który przebiega według zdefiniowanego procesu, z formalnie  udokumentowanym wynikiem.

### Przegląd nieformalny
Rodzaj przeglądu bez formalnej (udokumentowanej)  procedury. [ISO/IEC 20246]

### Podstawowa funkcjonalność
(ang. [Essential functionality](https://www.w3.org/TR/WCAG-EM/#functionality)) 
Funkcjonalność strony internetowej, która, jeśli zostanie usunięta, zasadniczo zmienia sposób użytkowania lub przeznaczenie całej witryny (strony internetowej). Obejmuje to treści, do których odnoszą się użytkownicy witryny, oraz zadania, które wykonują w celu wykonania tej funkcjonalności, a informacja lub funkcjonalność nie mogą zostać osiągnięte w inny sposób.

- *Uwaga 1*: Przykłady podstawowych funkcjonalności obejmują np. „wybranie i zakup produktu w strefie sklepu”, „wypełnienie i przesłanie zamieszczonego na stronie formularza” oraz „rejestrację konta użytkownika”.
- *Uwaga 2*: Inne funkcje nie są wyłączone z zakresu oceny. Termin „niezbędna funkcjonalność” ma na celu pomóc w określeniu krytycznych, kluczowych stron witryny, aby je uwzględnić między innymi w ocenie.

## S

### spolegliwość
Zdolność oprogramowania do podlegania standardom, konwencjom albo regulacjom prawnym i  podobnym  rozporządzeniom. [IEEE 730-2014.6]



### Stany stron internetowych

Dynamicznie generowane strony internetowe czasami zapewniają znacznie różną zawartość, funkcjonalność i wygląd w zależności od użytkownika, interakcji, urządzenia i innych parametrów. W kontekście tej metodologii takie stany stron internetowych mogą być traktowane jako pomocnicze dla stron internetowych (rejestrowane jako dodatkowy stan strony internetowej w próbce strony internetowej) lub jako pojedyncze strony internetowe.
Uwaga: Przykładami stanów stron internetowych są poszczególne strony wieloczęściowego formularza online, które są generowane dynamicznie w zależności od danych wejściowych użytkownika. Te poszczególne stany mogą nie mieć unikatowych identyfikatorów URI i mogą wymagać identyfikacji poprzez opisanie ustawień, danych wejściowych i działań wymaganych do ich wygenerowania.

### Strategia testów
Dokumentacja, która wyraża ogólne wymagania dotyczące testowania jednego lub większej liczby projektów prowadzonych worganizacji, dostarczająca szczegółowych informacji na  temat sposobu przeprowadzania testów i zgodna z polityką testów. Wg [ISO 29119]


### Strona internetowa
(ang. _Web page_)
Nieosadzony zasób, uzyskany z pojedynczego identyfikatora URI za pomocą protokołu HTTP wraz z innymi zasobami użytymi do&nbsp;renderowania strony w oprogramowaniu użytkownika lub takimi, które potencjalnie mogą być użyte do renderowania.

-	*Uwaga 1*: strony internetowe mogą zawierać treści multimedialne, komponenty interaktywne oraz bogate i mobilne aplikacje internetowe. Strony internetowe nie są ograniczone do HTML i mogą być dokumentami PDF i dowolnym innym formatem.
-	*Uwaga 2*: Terminu *strona internetowa* używa się potocznie zarówno na oznaczenie pojedynczych stron internetowych, jak serwisów złożonych z wielu stron internetowych, czyli witryn. Powyższa definicja ogranicza strosowanie terminu *strona internetowa* tylko do zasobu uzyskanego **z pojedynczego identyfikatora URI**, a więc do jednej, pojedynczej samodzielnej strony internetowej albo jednej, pojedynczej strony w witrynie złożonej z wielu stron.  

### Sumaryczny raport z testów 
Raport z testów, który zawiera ocenę odpowiednich pozycji  testowych w odniesieniu do  kryteriów wyjścia. Wg [ISO 29119]


### Szablony
(ang _templates_)
Wzorce, które są wypełniane treścią przez autorów lub za pomocą narzędzia autorskiego (np. szablony dokumentów, szablony zarządzania treścią, motywy prezentacji). Szablony zwykle zastępują autorów, przynajmniej częściowo, w decydowaniu o układzie i stylizacji treści.

### Środowisko testowe
Środowisko, w skład którego wchodzi sprzęt,  wyposażenie, symulatory,  narzędzia programowe oraz inne elementy  wspierające, potrzebne do wykonania testu. [ISO/IEC/IEEE 24765]

## T
#### technologie wspomagające
(ang.  assistive technology)

Sprzęt i/lub oprogramowanie działające jako program użytkownika lub współpracujące ze standardowymi programami użytkownika, dostarczające funkcjonalności niezbędnych osobom niepełnosprawnym, przekraczające możliwości standardowych programów użytkownika.

*Uwaga 1:* Funkcjonalność zapewniona przez technologie wspomagające obejmuje alternatywny sposób prezentacji treści (np. mowa 
syntetyczna lub powiększenie obrazu), alternatywne sposoby wprowadzania danych (np. za pomocą głosu), dodatkowe mechanizmy nawigacji i orientacji oraz transformacji treści (np. w celu uczynienia tabel bardziej dostępnymi).
*Uwaga 2:* Technologie wspomagające często komunikują się ze standardowymi aplikacjami za pośrednictwem specjalnych API.
*Uwaga 3:* Rozróżnienie pomiędzy standardowymi aplikacjami a technologiami wspomagającymi nie jest oczywiste. Standardowe aplikacje często posiadają różne rozwiązania wspomagające osoby z niepełnosprawnościami. Główna różnica pomiędzy nimi polega na tym, że standardowe rozwiązania skierowane są do szerokiego grona odbiorców — zarówno niepełnosprawnych, jak i tych bez niepełnosprawności. Technologie wspomagające skierowane są zaś wyłącznie do konkretnymi rodzajami niepełnosprawności. Wsparcie jest zatem bardziej wyspecjalizowane i nakierowane na odbiorcę z konkretnymi potrzebami. Standardowe rozwiązania mogą dostarczać funkcjonalności niezbędnych technologiom wspomagającym, jak pobieranie treści sieciowych z obiektów programowych lub parsowanie kodu do przyjaźniejszej dla tego oprogramowania postaci.

*Przykład:* Technologie wspomagające ważne w kontekście tego dokumentu to między innymi:
- powiększalniki ekranu i inne programy wspomagające czytanie wzrokowe, używane przez osoby ze wzrokowymi, percepcyjnymi i innymi niepełnosprawnościami związanymi z korzystaniem z druku, pozwalające na zmianę czcionek, rozmiaru, rozmieszczenia, koloru, synchronizujące tekst z głosem itp., w celu poprawienia czytelności wyświetlanego tekstu i obrazów;
- czytniki ekranu, używane przez osoby niewidome do odczytu treści tekstowych za pomocą mowy syntetycznej lub brajla;
- programy przetwarzające tekst na mowę syntetyczną, używane przez niektóre osoby z niepełnosprawnościami kognitywnymi, językowymi i trudnościami w nauce w celu przekształcenia tekstu w mowę syntetyczną;
- programy rozpoznające mowę, używane przez niektóre osoby niepełnosprawne fizycznie;
- specjalne klawiatury, używane przez osoby z niektórymi niepełnosprawnościami fizycznymi, które symulują standardową klawiaturę 
(w tym klawiatury specjalne wyposażone we wskaźniki nagłowne, switche, sip/puff oraz inne specjalne urządzenia do wprowadzania danych);
- specjalne wskaźniki, używane przez osoby z niektórymi rodzajami niepełnosprawności fizycznych w celu symulowania kursora myszy i naciskania przycisków.











### Test niezdany 
Status przypisany do wykonanego  testu, gdy wynik rzeczywisty nie jest zgodny z wynikiem oczekiwanym.

### Test zdany 
Status przypisany do wykonanego  testu, gdy wynik rzeczywisty jest zgodny z wynikiem oczekiwanym.

### Twórca strony internetowej
Osoba, zespół ludzi, organizacja, dział wewnętrzny lub inny podmiot zaangażowany w proces tworzenia witryny, w tym między innymi autorzy treści, projektanci, programiści, testerzy zapewniania jakości oraz menadżerowie projektu.

## U

### UAAG
Akronim od angielskiego tytułu dokumentu [User Agent Accessibility Guidelines](https://www.w3.org/TR/UAAG20/) (Wytyczne dotyczące dostępności oprogramowania użytkownika: przeglądarek i innych aplikacji i urządzeń służących do odczytywania treści cyfrowych).

### Usprawnienie procesu testowego
Program aktywności zaprojektowany by poprawić wydajność i dojrzałość procesu testowego w organizacji  oraz wynik takiego programu Wg [CMMI]


## W

### Wwarunek testowy
Aspekt podstawy testów, który jest istotny dla osiągnięcia określonych celów testowych.



### WCAG
Akronim od angielskiego tytułu zbioru dokumentów [Web Content Accessibility Guidelines](https://www.w3.org/TR/WCAG21/) – opublikowanego przez zob. =>  WAI, zawierający zalecenia dotyczące tworzenia dostępnych treści internetowych. 15 października 2012 roku wytyczne WCAG w wersji 2.0 zyskały status międzynarodowej normy ISO/IEC 40500:2012.  


### wideo
Treści przekazywane elektronicznie złożone z sekwencji obrazów, technika rejestrowania i przekazywania sygnałów wizyjnych. 


### Witryna  internetowa
(ang: _Web site_)
Dowolna samodzielna strona internetowa lub zbiór stron internetowych, należących do tej samej domeny lub subdomeny, do których można uzyskać dostęp ze strony głównej. 

-	*Uwaga 1*: Pojedyncza strona internetowa jest witryną tylko wówczas, gdy jest jedyną stroną, do jakiej można uzyskać dostęp z adresu domenowego. 
-	*Uwaga 2*: Witryna internetowe mogą składać się z mniejszych zbiorów stron, z których każdy można uznać za odrębną witrynę. Na przyklad witryna może zawierać wyodrębnione obszary, takie jak sklep internetowy, forum dyskusyjne albo odrębne obszary dla filii instytucji czy firmy, powiązane wspólnym adresem domenowym. Każdy taki podzbiór może być uznany za odrębną witrynę.
-	*Uwaga 3*: Różnojęzyczne wersje witryny mogą być traktowane jak odrębne witryny.   

### Właściciel strony
Osoba, zespół ludzi, organizacja, dział wewnętrzny lub inny podmiot odpowiedzialny za stronę internetową.


### Wspólne strony internetowe 
(ang. [Common web pages](https://www.w3.org/TR/WCAG-EM/#common)) 

Strony i stany stron internetowych **wspólne** dla całej witryny, odnoszące się do całej witryny, istotne dla funkcjonowania całej witryny, takie jak strona główna, strona logowania, mapa witryny, strona kontaktowa, strona pomocy, strona informacji prawnych i podobne, które są zazwyczaj połączone ze wszystkimi innymi stronami witryny (zwykle poprzez łącze w nagłowku, w&nbsp;stopce albo w menu nawigacyjnym)
 
-	*Uwaga*: definicja stanów stron internetowych znajduje się powyżej.

### Wymaganie testowalne 
Wymaganie, które jest określone przy użyciu pojęć umożliwiających stworzenie projektu testu (a następnie przypadków  testowych) i wykonanie testów w celu określenia, czy wymaganie  to zostało spełnione. Wg [IEEE 610]


## Z

### Zaliczony 
Test jest uważany za zaliczony lub zdany, jeśli jego rezultat jest zgodny z rezultatem oczekiwanym.

### Zarządzanie testami
Planowanie, harmonogramowanie, szacowanie, monitorowanie, raportowanie, nadzór i zakańczanie czynności testowych [ISO/IEC/IEEE 29119].

### Zlecający ocenę
(ang. [Evaluation commissioner](https://www.w3.org/TR/WCAG-EM/#commissioner)) 
Osoba, zespół ludzi, organizacja, dział wewnętrzny lub inny podmiot, który zlecił ocenę.

-	*Uwaga*: W wielu przypadkach zlecajacym ocenę będzie właściciel lub twórca, wydawca witryny. Ale może to być również np. naukowiec prowadzący badania dostępności albo podmiot monitorujący dostępność stron internetowych i aplikacji mobilnych.