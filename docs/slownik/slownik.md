# Słownik dostępności cyfrowej 
==========================================

## Terminy związane z dostępnością cyfrową
------------------------------------------
### A
  Standard WCAG. zobacz: **_WCAG_**.

### A11y
  Skrót od angielskiego słowa _accessibility_ (dostępność), używany często jako hashtag - #a11y. Utworzony z połączenia:

  * **a** - pierwszej litery angielskiego słowa _accessibility_ 
  * **11** - liczby 11 oznaczajacej liczbę znaków pomiędzy pierwszą i ostatnią literą w angielskim słowie _accessibility_
  * **y** - ostatniej litera angielskiego słowa _accessibility_

### AA (podwójne A) 
  Standard WCAG. zobacz: **_WCAG_**.

### AAA (potrójne A)
 Standard WCAG. zobacz: **_WCAG_**.

### Afordancje
Zauważalne i rzeczywiste cechy rzeczy, systemu lub elementu systemu, które określają, w jaki sposób można tej rzeczy używać. 


### ATAG
Akronim od angielskiego tytułu dokumentu *Authoring Tool Accessibility Guidelines* (Wytyczne dotyczące dostępności narzędzi autorskich).

### Audiodeskrypcja
Opis dźwiękowy treści wizualnych - filmu, przedstawienia teatralnego, zdjęcia, rzeźby, przeznacznony dla osób, które nie widzą lub widzą bardzo słabo.


### Fokus
Od angielskiego *focus* - _skupienie_. Stan gotowości => widżetu do odbioru informacji o naciśnięciu klawiszy, które jest zdolny obsłużyć. Fokus jest zwykle odpowiednio odwzorowany w wyglądzie widżetu, np.  przycisk dostaje dodatkowe obramowanie, w polu formularza pojawia się migający kursor, pod łączem w menu zmienia się kolor tła, itp

Wszelkie zdarzenia związane z naciskaniem przez użytkownika klawiszy są kierowane właśnie do tego widgetu, o ile nie zostaną wcześniej przechwycone. Zdarzenia z klawiatury w pierwszej kolejności przekazywane są do systemu okienkowego (menedżera okien), który z kolei przekazuje je do aplikacji. Aplikacja obsługuje te zdarzenia sama albo przekazuje je do obsłłużenia do widżetu gotowego do obsługi zdarzenia.    

### UAAG
Akronim od angielskiego tytułu dokumentu *User Agent Accessibility Guidelines* (Wytyczne dotyczące dostępności oprogramowania użytkownika: przeglądarek i innych aplikacji i urządzeń służących do odczytywania treści cyfrowych).

### WCAG
Akronim od angielskiego tytułu zbioru dokumentów *Web Content Accessibility Guidelines* – opublikowanego przez zob. =>  WAI, zawierający zalecenia dotyczące tworzenia dostępnych treści internetowych. 15 października 2012 roku wytyczne WCAG w wersji 2.0 zyskały status międzynarodowej normy ISO/IEC 40500:2012.


[Początek/Spis treści](index.md) | [25. Brak zakłóceń](25BrakZaklocen.md) | [Dodatek B - Angielsko-polski słownik dostępności](DodatekBSlownikAngielskoPolski.md)


